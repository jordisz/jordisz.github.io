<!DOCTYPE html>
<html lang="ca">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <meta name="author" content="Jordi Sánchez">
    <meta http-equiv="expires" content="604800">
    <link rel="stylesheet" href="style.css">
    <title>La música a l'Edat antiga - Apunts d'Història de la Música 2020-21 | Aula de Música Moderna i Tradicional</title>
</head>
<body>
    <nav>
      <a href="unitat1.html">La música a la prehistòria</a>
      <a href="index.html">Index</a>
      <a href="unitat3.html">La música a l'Alta Edat Mitjana</a>
    </nav>
    <main>
        <h1>La música a l'Edat antiga</h1>
    <section>
        <p>Dels segles IX a.C. - VII a.C. ja en comencem a tenir restes en forma de narracions que barregen fets històrics amb elements mitològics i que recullen els orígens de pobles com l'hindú (<a href="https://ca.wikipedia.org/wiki/Mahabharata">Mahabharata</a>), l'hebreu (<a href="https://ca.wikipedia.org/wiki/Tor%C3%A0_(llei_jueva)#Intents_de_dataci%C3%B3_de_la_Tor%C3%A0">Torà</a>) i el grec, amb els poemes d'Homer i d'Hesíode.
          Com ja hem dit, nosaltres ens centrarem en el que ens queda més a prop: Dels relats d'Homer en deduïm que la música era un fet força habitual en la cultura grega de l'època. 
          Sembla que era una cultura de transmissió oral, en la que els aedes cantaven les gestes dels seus avantpassats, sovint acompanyant-se amb una lira. 
          També sabem que la música estava lligada a altres àmbits de la vida com la medicina, la bruixeria, la dansa i les pregàries als déus.</p>
        <p>Com que les civilitzacions posteriors es van preocupar de conservar el llegat dels grecs, ens han arribat força testimonis dels seus poetes i reculls de les seves obres, tot i que no en tenim la música (recordem que, com en totes les cultures on la majoria de la població és analfabeta, els relats i poemes que es transmeten oralment ho acostumen a fer de forma cantada).
          Alguns dels poetes (i poetesses) més destacats de l'antiga Grècia: Safo de Lesbos, Terpandre, Arquíloc, Mimnerm, Alceu de Mitilene, Las d’Hermíone, Píndar, Corinna de Tebes, Mirtis. En pots trobar més informació <a href="https://ca.wikipedia.org/wiki/Categoria:Poetes_de_l%27antiga_Gr%C3%A8cia">aquí</a>.</p> 
    </section>
    <section>
      <p>La filosofia de l'antiga Grècia marca també l'inici de l'estètica i de la teoria musical a l'àrea mediterrània. 
        La concepció numèrica dels pitagòrics i la seva idea que la música que sentim està relacionada amb una "música de les esferes" que cohesiona l'Univers; el menyspreu de Plató envers la música concebuda només per al plaer dels sentits (contraposant-la amb la música que acompanya la poesia); la idea que la música influeix en l'estat anímic i fins i tot en la moralitat de la gent... 
        Són la llavor del pensament musical a Occident pràcticament fins els nostres dies.
      Sabem que la música era present en molts aspectes de la seva quotidianitat (els poetes composaven himnes als déus, odes per a les processons, cançons de donzelles, cants per ballar, cançons de beure, cants fúnebres i panegírics als prínceps), i dels escrits teòrics que ens han arribat, en podem deduir que la seva musica era</p>
        <ul>  
          <li>de tradició oral</li>
          <li>basada en set notes ordenades de set maneres diferents (modes)</li>
          <li>monòdica</li>
          <li>amb un ritme lligat a la mètrica dels textos</li>
        </ul>
      <p>També sabem que la música tenia un paper destacat en el seu teatre, que seria un precedent de la música concebuda com a espectacle.
      Però, lamentablement, pràcticament no s'ha conservat cap text musical de l'antiguitat grega. </p>

      <div class="imatge">
        <img src="imgs/Aa0HWrH.gif" alt="We just don't know">
      </div>

      <p>Una cèlebre excepció és l'epitafi de Seikilos (s. II a.C.)</p>
      <div class="video">
        <div class="youtube-player" data-id="6-2IR4mpf7U"></div>
      </div>
    </section>
    <section>
      <div class="imatge">
        <img src="imgs/Roman_Empire_Map.png" alt="Mapa de l'Imperi Romà en el moment de màxima expansió">
      </div>
      <p>Els següents segles, fins al s.III d.C., venen marcats per la formació i expansió de l'Imperi Romà, que va conquerint els pobles que habiten al voltant de la Mediterrània. 
        Aquesta expansió queda frenada pels pobles germànics del Nord d'Europa i pels propis conflictes interns. 
        L'administració romana durà a tots els seus territoris la seva llengua (el llatí), dret, cultura i religió, que s'aniran superposant a les llengües, cultures i religions locals.</p>
      <p>De la música de l'Antiga Roma en tenim encara menys vestigis que de la grega. 
        El fet més important durant la dominació romana de la Mediterrània, pel que fa a la història de la música, és l'aparició del cristianisme, i la seva expansió a partir del moment en que esdevé religió oficial de l'Imperi (segle IV). 
        Com en d'altres religions, el cant és part fonamental de la seva litúrgia (ajuda a recordar els textos, a que se sentin millor quan hi ha molta gent junta i els dota d'emoció). 
        Se suposa que l'arrel del cant a la litúrgia cristiana és l'antiga litúrgia jueva (el Llibre dels Salms recull càntics que es podrien remuntar cap al V a.C.), però també s'hi podrien haver superposat les tradicions locals de cada comunitat cristiana.</p>
      <div class="imatge">
        <img src="imgs/liturgias_cristianas1.png" alt="Mapa de les diferents litúrgies cristianes de l'antiguitat">
      </div>
    </section>
    </main>

    <script src="light-yt-embed.js"></script>

</body>
</html>