<!DOCTYPE html>
<html lang="ca">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <meta name="author" content="Jordi Sánchez">
    <meta http-equiv="expires" content="604800">
    <link rel="stylesheet" href="style.css">
    <title>Música religiosa del segle XVI (II): La Contrareforma - Apunts d'Història de la Música 2020-21 | Aula de Música Moderna i Tradicional</title>
</head>
<body>
  <div class="toindex"><a href="index.html">Apunts d'Història de la Música 2020-21</a></div>
  <nav>
    <ul>
      <li><a href="unitat10.html">&lt;&lt; Música religiosa del segle XVI (I): La Reforma protestant</a></li>
      <li class="right"><a href="unitat12.html">El madrigal &gt;&gt;</a></li>
    </ul>
  </nav>
  <main>
    <h1>Música religiosa del segle XVI (II): La Contrareforma</h1>
    <section>
      <div class="imatge">
        <img src="imgs/10_concili_trento_620.jpg" alt="Ticià (atr.) o Paolo Farinati (atr.) - El Concili de Trento (1563)" title="Ticià (atr.) o Paolo Farinati (atr.) - El Concili de Trento (1563)">
      </div>
      <p>Entre el 1545 i el 1563 els bisbes catòlics es reuneixen en el Concili de Trento, amb la intenció de donar resposta a la reforma protestant. 
        Comença la <strong></strong><em>Contrareforma</em></strong>.</p>
       <ul>
        <li>S’unifica el ritual de la missa catòlica i <strong>es suprimeixen les tradicions locals i el drama litúrgic</strong>, amb unes poques excepcions.</li>
        <li>Es continuarà utilitzant el <strong>llatí</strong>.</li>
        <li><strong>Es prohibeixen els cants profans a les esglésies</strong>, i <strong>també l’ús de material secular en la composició de música religiosa</strong>.</li>
        <li>No es prohibeix la polifonia (tot i la llegenda), però es demana que les lletres siguin intel·ligibles i <strong>es tendirà a l’austeritat</strong>.</li>
        <li>Els <strong>gèneres més importants</strong> de la música religiosa catòlica seran el <strong>motet</strong> i la <strong>missa</strong>.</li>
      </ul>
        <div class="video">
          <div class="youtube-player" data-id="oeLIgzAe5sI"></div>
          <div class="caption">Giovanni Pierluigi da Palestrina - <em>Kyrie</em> de la <em>Missa Papae Marcelli</em>. Pots escoltar tota la missa seguint <a href="https://www.youtube.com/playlist?list=PLxtyF2sSmnXAAe2hnlROunoihxt3-4O1D">aquest enllaç</a>.</div>
        </div>  
      <p><strong>Giovanni Pierluigi da Palestrina</strong> (1525-1594) va ser el més cèlebre compositor del seu temps. 
        Després d’estudiar a Roma, va tornar a la seva Palestrina natal, on va ser organista de la catedral fins el 1551, quan el bisbe de Palestrina és nomenat Papa (Juli III). 
        Palestrina passa a ser mestre de la capella papal, també durant el breu papat (22 dies) de Marcel II, a qui dedicà aquesta <em>Missa Papae Marcelli</em>. 
        El 1555 Pau IV, el següent Papa, el va destituir del seu càrrec (potser perquè era casat, o perquè temps abans havia compost música profana), i Palestrina va passar a treballar com a mestre de capella en altres esglésies de Roma. 
        El 1567 va passar al servei del cardenal Ippolito d’Este, i el 1571 va tornar al Vaticà com a Compositor de la Capella Papal, càrrec que mantingué fins la seva mort. 
        Al llarg de la seva vida va compondre 104 misses, un centenar d’himnes, 140 madrigals religiosos i seculars, i uns 375 motets, gènere del que va ser un dels màxims exponents en aquesta època, juntament amb Orlando di Lasso i Tomás Luis de Victoria.
        La seva música destaca per la seva <strong>claredat</strong>, amb la <strong>melodia a la veu superior</strong> i una <strong>polifonia suau i consonant</strong>.</p>
      <p>Al segle XVIII, el teòric alemany Johann Joseph Fux va publicar un mètode de contrapunt basant-se en la seva anàlisi de la música de Palestrina. 
        Aquest mètode, amb modificacions, és el que encara es fa servir avui en dia per a l’estudi del contrapunt.</p>
        <div class="video">
          <div class="youtube-player" data-id="2JA5Ao1L-vk"></div>
          <div class="caption">Orlando di Lasso - <em>Cum Essem Parvulus</em>, motet</div>
        </div>       
        <p><strong>Orlando di Lasso</strong> (c.1532 - 1594), un altre dels grans compositors europeus de la segona meitat del segle XVI, també va compondre música religiosa a l’època de la contrareforma, però en el seu cas no va seguir gaire els postulats eclesiàstics, i va seguir amb la pràctica de fer servir cançons profanes com a base per a les seves misses (en va escriure una vintena). 
        La seva música sacra és més emocional que la de Palestrina. Destaca la seva producció de <strong>motets</strong>, molts d’ells religiosos, com aquest <em>Cum Essem Parvulus</em>.</p>
      <div class="imatge">
        <img src="imgs/10_el_greco_620.jpg" alt="El Greco - 'Vista de Toledo' (c. 1600)" title="El Greco - 'Vista de Toledo' (c. 1600)">
      </div>
      <p><strong>Tomás Luis de Victoria</strong> (c. 1548-1611) va nèixer a Sanchidrián, a la província d’Àvila. 
        Va iniciar els seus estudis a la catedral d’Àvila, i als 19 anys va traslladar-se a Roma, on va estudiar amb Palestrina. 
        El 1585 torna a Espanya, on Felip II el nomena capellà de la seva germana Maria d’Àustria al convent de les Descalzas Reales a Madrid, on treballaria fins la seva mort. 
        A diferència de Palestrina o Lasso, només va compondre música religiosa: misses, magnificats, himnes i motets com aquest <em>O magnum mysterium</em>. 
        Estilísticament prefereix textures homofòniques, però amb varietat rítmica i contrastos que el fan més expressiu que Palestrina.</p>    
        <div class="video">
          <div class="youtube-player" data-id="vkA-mMb3Rxc"></div>
          <div class="caption">Tomás Luis de Victoria - <em>O magnum mysterium</em></div>
        </div>
        <div class="imatge">
        <img src="imgs/10_de_morales_620.jpg" alt="Luis de Morales - 'Verge de la Llet' (1570)" title="Luis de Morales - 'Verge de la Llet' (1570)">
      </div>
      <div class="imatge">
        <img src="imgs/10_pulzone.jpg" alt="Scipione Pulzone - 'La Lamentació' (1593)" title="Scipione Pulzone - 'La Lamentació' (1593)">
      </div>
      <p>Un altre compositor espanyol de música sacra a destacar és <strong>Cristóbal de Morales</strong> (c. 1500 – 1553). 
        Nascut a Sevilla, on estudià, després va treballar a Àvila i a Plasència. 
        Després (c.1535) va anar a Roma on va treballar a la capella papal. 
        Al cap de deu anys va tornar a Espanya, passant per les catedrals de Toledo i Màlaga. 
        La seva música, anterior al concili de Trento, va influenciar els compositors posteriors (Palestrina va basar una missa sobre un dels motets de de Morales, per exemple). 
        Entre les seves misses n’hi ha dues basades en <em>L’homme armé</em> i una en <em>Mille regretz</em>. 
        Va ser, a més, <strong>un dels primers compositors europeus la música dels quals va arribar a Amèrica</strong>.</p>
        <div class="video">
          <div class="youtube-player" data-id="_Yc3_72HaiA"></div>
          <div class="caption">Cristóbal de Morales - <em>Kyrie</em> de la <em>Missa Mille regretz</em></div>
        </div>
        <div class="imatge">
        <img src="imgs/10_el_greco2_620.jpg" alt="El Greco - 'Les llàgrimes de Sant Pere' (c. 1600-1605)" title="El Greco - 'Les llàgrimes de Sant Pere' (c. 1600-1605)">
      </div>
      <p>El tercer gran nom del Segle d’Or espanyol pel que fa a la música sacra és el també sevillà <strong>Francisco Guerrero</strong>. 
        Va estudiar a Sevilla i després a Toledo amb Cristóbal de Morales. 
        Va treballar a les catedrals de Jaén i Sevilla. Va viatjar per Espanya i Portugal. 
        Va viatjar a Terra Santa, i a la tornada va ser segrestat per pirates francesos. 
        Un cop alliberat, va escriure un llibre «<em>El viage de Hierusalem</em>» que va tenir molt èxit. 
        Per deutes contrets per l’edició de les seves obres, va acabar a la presó de Sevilla, d’on en va poder sortir gràcies a l’ajuntament, que li va pagar els deutes en agraïment pels serveis prestats. 
        Sortit de la presó, va ser contractat de nou com a mestre de capella a la catedral de Sevilla, on morí el 1599 a causa de la pesta. 
        Va escriure música sacra, instrumental i secular, i va seguir sent popular durant els següents segles, especialment a l’Amèrica Llatina.</p>
        <div class="video">
          <div class="youtube-player" data-id="OJMlwv6IJIE"></div>
          <div class="caption">Francisco Guerrero - <em>Maria Magdalena et altera Maria</em></div>
        </div>
      </section>
      <section>
        <div class="imatge">
        <img src="imgs/10_sevilla_620.jpg" alt="Alonso Sánchez Coello (atr.) - Vista de la ciutat de Sevilla (c. 1576-1600)" title="Alonso Sánchez Coello (atr.) - Vista de la ciutat de Sevilla (c. 1576-1600)">
      </div>
      <p>Quan s’aixecava una catedral a <strong>Amèrica</strong> (Mèxic, Perú...), es demanaven missals, llibres de cant, manuals... a les catedrals de Sevilla i de Toledo. 
        Per això la música dels mestres de capella de la catedral de Sevilla és la que va arribar d’una manera més abundant a aquest continent. 
        A dia d’avui, moltes obres d’aquests compositors que s’han perdut a Europa encara es conserven als arxius de les catedrals i esglésies americanes. 
        El llibre més antic de música que es conserva a Sudamèrica és un llibre de misses de de Morales que va arribar a Cuzco el 1553, i que s’havia publicat a Roma el 1544.</p>        
      <div class="imatge">
        <img src="imgs/10_rutes_america_620.jpg" alt="Mapa de les primeres rutes de la Flota d'Índies" title="Les primeres rutes de la Flota d'Índies">
      </div>
      <p>Durant el segle XVI hi va haver un flux de músics sevillans, gaditans i madrilenys que emigraren a Amèrica, especialment cap a Mèxic, per a ser contractats a les noves catedrals i esglésies. 
        Tot i això, la falta de músics va fer que es decidís formar els nadius americans per a satisfer aquesta demanda, i ja el 1523 s’obria una escola de música per a indígenes a Texcoco (Mèxic). 
        Els jesuïtes van obrir <strong>escoles de música</strong> en tot el seu àmbit d’actuació, moltes de les quals encara existeixen. 
        De seguida es va començar a compondre música polifònica al continent.</p>
      <p>També hi havia altres músics que viatjaven en els vaixells militars dels convois d’anada i tornada a Amèrica, fent funcions cerimonials i comunicatives entre vaixells.</p>
      <div class="imatge">
        <img src="imgs/10_sarabanda_620.jpg" alt="Anònim - 'Demostración de la danza de indios' (c.1775-1800)" title="Anònim - 'Demostración de la danza de indios' (c.1775-1800)">
      </div>
      <p>Cap a finals del segle XVI, van començar a arribar danses a Espanya com la <strong><em>sarabanda</em></strong> i la <strong><em>chacona</em></strong>, que ja eren <strong>fruit de la fusió</strong> a Amèrica <strong>de les tradicions americana, africana i europea</strong>. 
        D’entrada van ser prohibides pel caràcter lasciu i provocatiu que els van atribuir els moralistes. 
        Al segle XVII es van refinar i estilitzar per a passar a ser danses cortesanes.</p>
    </section>
    <section>
      <div class="imatge">
        <img src="imgs/10_sant_marc_620.jpg" alt="Interior de la basílica de Sant Marc a Venècia" title="Interior de la basílica de Sant Marc a Venècia">
      </div>
      <p>Entre 1540 i 1610 es desenvolupa a <strong>Venècia</strong> l’anomenat <strong><em>estil policoral</em></strong>. 
        Aprofitant l’acústica de la basílica de Sant Marc, amb dues tribunes enfrontades, <strong>Adrian Willaert</strong> (c. 1490 – 1562), mestre de capella de Sant Marc des del 1527, va dividir el cor en dues seccions, fent-les cantar bé de manera alternada o simultàniament, creant diferents efectes. 
        El 1550 va publicar <em>Salmi spezzati</em>. 
        Aquesta tradició va ser continuada per músics com <strong>Gioseffo Zarlino</strong>, <strong>Giovanni i Andrea Gabrieli</strong> o <strong>Claudio Monteverdi</strong>, i com ja hem vist, va influenciar altres músics com Tallis a Anglaterra.</p>
      <div class="video">
        <div class="youtube-player" data-id="YiylpxN6D-I"></div>
        <div class="caption">Giovanni Gabrieli - <em>In ecclesiis</em>, motet per a 14 veus. Aquesta obra, posterior a 1615, ja presenta un estil de transició cap al Barroc.</div>
      </div> 
      <div class="video">
        <div class="youtube-player" data-id="7GJq9Uf46FU"></div>
        <div class="caption">Thomas Tallis - <em>Spem in alium</em>, motet per a vuit cors de cinc veus.</div>
      </div> 
    </section>
  </main>
  <nav>
    <ul>
      <li><a href="unitat10.html">&lt;&lt; Música religiosa del segle XVI (I): La Reforma protestant</a></li>
      <li class="right"><a href="unitat12.html">El madrigal &gt;&gt;</a></li>
    </ul>
  </nav>

    <script src="light-yt-embed.js"></script>

</body>
</html>