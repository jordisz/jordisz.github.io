<!DOCTYPE html>
<html lang="ca">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <meta name="author" content="Jordi Sánchez">
    <meta http-equiv="expires" content="604800">
    <link rel="stylesheet" href="style.css">
    <title>Nous gèneres del Barroc (II) - Apunts d'Història de la Música 2020-21 | Aula de Música Moderna i Tradicional</title>
</head>
<body>
  <div class="toindex"><a href="index.html">Apunts d'Història de la Música 2020-21</a></div>
  <nav>
    <ul>
      <li><a href="unitat14.html">&lt;&lt; Nous gèneres del Barroc (I)</a></li>
      <li class="right"><a href="unitat16.html">L'òpera al segle XVIII &gt;&gt;</a></li>
    </ul>
  </nav>
  <main>
    <h1>Nous gèneres del Barroc (II)</h1>
    <section>
      <p>La <strong><em>tocatta</em></strong> era una forma per a instruments polifònics, especialment els de teclat, de caràcter improvisatori i amb passatges de gran virtuosisme. 
        El terme sorgeix al segle XVI aplicat a algunes peces per a llaüt, però de seguida els compositors del Nord d’Itàlia componen <em>tocattas</em> per a orgue i clavicèmbal.</p>
      <p>El primer compositor important de tocattas del Barroc va ser <strong>Girolamo Frescobaldi</strong> (1583 - 1643), que va fer una síntesi dels estils precedents, combinant lògica amb subjectivitat i dramatisme. 
        Va ser un músic molt conegut, i va treballar per als principals mecenes de l’època, especialment a Roma. 
        Es deia d’ell que era dels pocs que podien tocar i compondre per a l’<em>archicembalo</em> microtonal de Nicola Vicentino. 
        Les seves composicions van ser estudiades pels músics posteriors, i especialment a travès de Jakob Froberger i Johann Pachelbel va arribar a ser una influència indirecta en la música de Johann Sebastian Bach (qui tenia una còpia a la seva col·lecció de les «<em>Fiori musicali</em>» (1635) de Frescobaldi).</p>
      <div class="video">
        <div class="youtube-player" data-id="PV4VRPIwbYw"></div>
        <div class="caption">Girolamo Frescobaldi - <em>Toccata</em> n.3 (c. 1615, rev. 1637).</div>
      </div>
      <div class="video">
        <div class="youtube-player" data-id="acjguX1mBOQ"></div>
        <div class="caption">Girolamo Frescobaldi - <em>Recercar dopo il Credo</em> (de <em>Fiori musicali</em>, c. 1635).</div>
      </div>
      <p><strong>Johann Jakob Froberger</strong> (1616 - 1667) porta l’estil més <a href="https://www.youtube.com/watch?v=hEEjcBdq52U" target_="_blank">cromàtic</a> de composició del seu mestre Frescobaldi a Alemanya, afegint-hi també passatges fugats. 
        Aquest contrast entre seccions improvisatòries i seccions fugades és molt atractiu per a la sensibilitat barroca, i seria adoptat pels compositors-organistes del Nord d’Alemanya, culminant en les obres de Dietrich Buxtehude i, més tard, Johann Sebastian Bach, qui va escriure sovint peces amb un primer moviment improvisatori seguit d’una <strong>fuga</strong>.</p>  
      <p><strong>Johann Pachelbel</strong> (1653 - 1706) – Va nèixer i estudiar a Nuremberg, va treballar a Viena, on va conèixer l'obra dels músics del Sud d'Alemanya i d'Itàlia, molt menys estrictes que els de la tradició luterana.
        El 1677 va estar a Eisenach, on va conèixer la família Bach, amb els que establí una llarga amistat. 
        El 1678 va ser contractat com a organista a Erfurt, on va consolidar la seva reputació com un dels grans organistes de l'època.
        A més del seu conegudíssim <em>Canon en Re</em> i algunes altres peces de cambra, va compondre nombroses obres per a orgue i clavicèmbal, i també música vocal religiosa (corals, motets, misses, magnificats...), i va ser una influència directa en la música de Johann Sebastian Bach.</p>
      <div class="video">
        <div class="youtube-player" data-id="SBUmbXMj-rM"></div>
        <div class="caption">Johann Pachelbel - <em>Toccata</em> en mi menor POP 281 (segona meitat s. XVII).</div>
      </div>
      <p><strong>Dietrich Buxtehude</strong> (1637 – 1707) va ser un compositor alemany (potser nascut a Dinamarca), principalment conegut per la seva música per a orgue. 
        Els seus dinou preludis per a orgue es consideren la seva contribució més important a la música del segle XVII. 
        Són composicions que alternen passatges improvisatoris amb contrapunt estricte, normalment fugues.  
        La seva influència és molt clara en la música de Johann Sebastian Bach.</p>
      <div class="video">
        <div class="youtube-player" data-id="EV3yR_qDsmc"></div>
        <div class="caption">Dietrich Buxtehude - <em>Ciaccona</em> en mi menor BuxWV160 (segona meitat s.XVII).</div>
      </div>
      <p>Buxtehude també va contribuir a la forma del preludi de coral per a orgue. De fet, se'l considera el punt culminant de l’evolució del preludi per a orgue del Nord d’Alemanya i de l’anomenat <em>stylus phantasticus</em>.
        La majoria dels seus preludis de coral són a quatre veus, prenent com a <em>cantus firmus</em> la melodia del coral, que fa servir, amb molta ornamentació, a la veu superior, mentre les tres veus inferiors fan servir alguna mena de contrapunt (no necessàriament imitatiu).</p>
      <div class="video">
        <div class="youtube-player" data-id="9yey9D7jfcc"></div>
        <div class="caption">Dietrich Buxtehude - <em>Ein feste Burg ist unser Gott</em> BuxWV 184 (segona meitat s.XVII)</div>
      </div>

    </section>
    <section>
      <p>El 1705, el jove <strong><a href="https://ca.wikipedia.org/wiki/Johann_Sebastian_Bach">Johann Sebastian Bach</a></strong> (1685 – 1750), va caminar els més de 400 quilòmetres d’Arnsadt a Lübeck, on hi va romandre prop de tres mesos per a sentir tocar Buxtehude i assimilar la seva música. 
        J.S. Bach pertanyia a una gran família de músics (més de 70 compositors des del segle XVI fins el XIX), i als seus vint anys ja coneixia l’obra de tots els compositors importants no només alemanys sinò també francesos i italians. 
        La quantitat i qualitat de la seva producció (va compondre més de 1000 obres en tots els gèneres excepte l'òpera), i la síntesi que va fer de tots els estils anteriors el converteixen en una de les grans figures de la història de la música.</p>
        <div class="video">
          <div class="youtube-player" data-id="ipzR9bhei_o"></div>
          <div class="caption">Johann Sebastian Bach - <em>Toccata</em> i Fuga en re menor BWV 565</div>
        </div>
        <div class="video">
          <div class="youtube-player" data-id="xp8Lgp3zILk"></div>
          <div class="caption">Johann Sebastian Bach - <em>Passacaglia</em> i Fuga en do menor BWV 582 (1708-12?)</div>
        </div>
        <div class="video">
          <div class="youtube-player" data-id="6_MX6XkEoJA"></div>
          <div class="caption">Johann Sebastian Bach - Preludi i fuga en Do sostingut major BWV 848 (d'<em>El clavecí ben temprat</em>, 1722)</div>
        </div>
    </section>
    <section>
      <p>Durant el Barroc també es generalitza la composició de <strong>suites</strong>, peces instrumentals amb diferents moviments, en les que cada un d'aquests moviments estava basat en un tipus de dansa (<em>allemande</em>, <em>courante</em>, <em>sarabande</em> i giga, però també altres danses, com <em>bourreés</em>, <em>gavottes</em> i minuets).
        Moltes suites tenen un primer moviment introductori, que s'acostuma a anomenar preludi, obertura, fantasia... 
        Cada dansa tenia un caràcter i emoció diferent, i l'interès de la suite rau en el contrast entre aquests caràcters.</p>
      <p>A Alemanya, Froberger -o més probablement el seu editor- ordena les danses seguint un esquema (<em>Allemande</em> – <em>Courante</em> – <em>Gigue</em> - <em>Sarabande</em>), que serà adoptat com un estandard pels compositors posteriors, col·locant la giga en darrer lloc, després de la sarabanda.</p> 
      <p>La majoria de suites del barroc es van compondre per a teclat, començant pels <strong><em>virginalistes</em></strong> anglesos de finals del segle XVI i començaments del XVII, que publicaven col·leccions de peces, moltes d'elles basades en danses.</p>
      <p>Lamentablement, la guerra civil anglesa va suposar un parèntesi que ens deixa pràcticament sense música d'aquest país fins als temps de <strong>Henry Purcell</strong>.</p>
      <div class="video">
        <div class="youtube-player" data-id="GxSLrxO80rQ"></div>
        <div class="caption">Henry Purcell - Suite en Sol major Z.660 (c.1696) <em>Prelude-Almand-Corant-Minuet</em></div>
      </div>
      <p>A França, com ja sabem, el patronatge de Lluis XIV va afavorir l'activitat musical a la seva cort.
        El primer compositor de renom de l'escola francesa de clavicèmbal va ser <strong>Jacques Champion de Chambonnières</strong> (1601- 1672), que fou clavicembalista de cambra, i també ballarí, de la cort.
        Cap a mitjans de segle va perdre el seu lloc, sembla ser que per maniobres de Lully.
        La recopilació en dos volums de les seves <em>Pièces de clavessin</em> (1670) són l'obra més important que ha sobreviscut de la primera meitat del segle XVII a França.</p>
      <p>Altres compositors francesos per a clavicèmbal del segle XVII són <strong>Jean-Henri d'Anglebert</strong> (que va succeïr a Champion de Chambonnières com a clavicembalista reial), <strong>Jean-Nicolas Geoffroy</strong>, i el mestre de Geoffroy, <strong>Nicolas-Antoine Lebègue</strong>, que va ser el primer en iniciar les seves suites amb <em>preludis sense barres de compàs</em>.</p>
      <div class="video">
        <div class="youtube-player" data-id="-41BPUDoSRM"></div>
        <div class="caption">Jean-Henri d'Anglebert - <em>Sarabande Grave</em> en re menor (de <em>Pièces de Clavecin</em>, 1689)</div>
      </div>
      <div class="video">
        <div class="youtube-player" data-id="gAh7go_eU18"></div>
        <div class="caption">Jean-Nicolas Geoffroy - Dues <em>Passacaglias</em> en la menor, amb una introducció molt instructiva sobre la forma de la <em>passacaglia</em> francesa.</div>
      </div>
      <p><strong>Elisabeth-Claude Jacquet de la Guerre</strong> (1665-1729) pertanyia a una família de músics i lutiers, i de ben petita va ser presentada com una nena prodigi davant de Lluís XIV.
      Va estudiar i compondre a la cort reial fins el seu casament el 1684 amb l'organista Marin de la Guerre, moment en que es va traslladar a París, on va adquirir una gran fama com a profesora i intèrpret de clavicèmbal.
      El 1687 va publicar el seu <em>Premier livre de pièces de clavessin</em>, que inclou preludis sense barres de compàs. També va compondre sonates, cantates i música vocal religiosa, un ballet i una òpera.</p>
      <div class="video">
        <div class="youtube-player" data-id="OMo4bKr4Ge4"></div>
        <div class="caption">Elisabeth-Claude Jacquet de la Guerre - Suite 3 en la menor (de <em>Pièces de clavecin</em>, 1687)</div>
      </div>
      <p>Durant la primera dècada del segle XVIII s'esdevé a França el cim de la popularitat d'aquest gènere, amb la publicació de llibres de suites per a clavicèmbal de nombrosos compositors, que ja adopten la forma més "clàssica" de la suite.</p>
      <p>Fora del clavicèmbal, hem de destacar l'obra de <strong>Marin Marais</strong> (1656-1728), deixeble de Lully a la cort de Lluís XIV, violagambista que va compondre més de 600 peces per a aquest instrument, la majoria suites amb baix continuu. 
        També va escriure música per a trio (per a flauta, violí, viola i clavecí) i quatre òperes. </p>
      <div class="video">
        <div class="youtube-player" data-id="SrSAqcFQhak"></div>
        <div class="caption">Marin Marais - <em>Rondeau Paysan</em>, de la <em>Suite no.6</em> en mi menor per a viola de gamba i <em>continuo</em> (principis del s. XVIII)</div>
      </div>
      <p>Les danses, o la música basada en danses, eren un excel·lent recurs pedagògic a l'hora d'escriure mètodes d'instruments.
        A Espanya trobem el cas del guitarrista <strong>Gaspar Sanz</strong> (1640 - 1710), que a l'últim terç del segle XVII va publicar els tres volums de <em>Instrucción de música sobre la guitarra española</em>, obra que, amb l'exemple de nombroses danses, posaria les bases de la tècnica moderna d'aquest instrument.</p>
        <div class="video">
          <div class="youtube-player" data-id="xyNB-sCRACA"></div>
          <div class="caption">Gaspar Sanz - <em>Canarios</em>, del llibre I de <em>Instrucción de música...</em> (1674).</div>
        </div> 
      <p>Precisament la música per a llaüt, instrument que estava a punt de desaparèixer en favor de la guitarra, va ser la que probablement va inspirar l'us de textures arpegiades per part dels compositors francesos per a clavicèmbal, en el que s'anomena <em>estil "luthé"</em> o <em>"brisé"</em>.</p>
      <div class="video">
        <div class="youtube-player" data-id="2QOXaodsU9w"></div>
        <div class="caption">Ennemond Gaultier - <em>La poste</em>, <em>gigue</em> (primera meitat s.XVII)</div>
      </div>
    </section>
    <section>
      <p>Ja entrat el segle XVIII, els dos grans compositors francesos per a clavicèmbal van ser François Couperin i Jean-Philippe Rameau.</p>
      <p><strong>François Couperin</strong> (1668-1733), anomenat "Couperin el Gran" per a distingir-lo d'altres familiars també músics.
        Als 18 anys succeí al seu pare com a organista a St Gervais de París, i el 1717 va entrar a treballar a la cort de Lluís XV, aleshores sota la regència de Felip d'Orleans.
        Va introduir a França la sonata a trio a partir de la música de Corelli.
        L'obra més famosa de Couperin són els seus 4 llibres de música per a clavicèmbal, amb  més de 230 peces agrupades en 27 <em>ordres</em> (combina moviments de dansa amb altres peces que no segueixen cap esquema de dansa, i prefereix no fer servir l'esquema de la <em>suite</em>).
        Va publicar un mètode, <em>L’art de toucher le clavecin</em> (1716) per a que la seva música pogués ser ben interpretada. 
        També va compondre altres obres instrumentals i vocals sacres, influenciades per la música italiana, que sempre va voler fusionar amb la francesa (<em>Concert instrumental à la mémorire de Monsieur de Lully</em> (1725), en el què Lully i Corelli són rebuts per Apol·lo al Parnas i componen junts una sonata a trio). 
        Alguns dels seus crítics el veien massa italianitzat, però d'altres el consideraven el cim de la tradició francesa.</p>
      <div class="video">
        <div class="youtube-player" data-id="2irgxRZ0LXE"></div>
        <div class="caption">Couperin - <em>Allemande</em> (de <em>L’art de Toucher le Clavecin</em>, 1716).</div>
      </div>
      <div class="video">
        <div class="youtube-player" data-id="syB9mxe8CHk"></div>
        <div class="caption">Couperin - Les Barricades Mystérieuses (de l'<em>Ordre 6ème de clavecin</em>, 1717).</div>
      </div>
      <p><strong>Jean-Philippe Rameau</strong> (1683-1764). Igual que Couperin, també era fill d'un organista. 
        Es va fer conegut per la seva obra teòrica <em>Traité de l'harmonie réduite à ses principes naturels</em>. 
        Una teoria de l’armonia basada en la natura, que parteix d’idees ja apuntades per Zarlino i Descartes amb el propòsit de fer de la música una ciència deductiva, com la matemàtica. 
        Dedueix l’acord major dels sons resultants al dividir una corda. 
        Quan escriu el tractat encara no coneixia els estudis sobre acústica que havia publicat el matemàtic Joseph Sauveur a començaments de segle, que incorporarà en els seus tractats posteriors, <em>Nouveau système de musique théorique</em> (1726), <em>Génération harmonique</em> (1737) i <em>Démonstration du principe de l'harmonie</em> (1750). 
        Aquests tractats són la base de l’ensenyament actual de l’armonia.</p>
      <p>A més dels seus escrits teòrics, Rameau també va ser molt famós per les seves òperes, i a més va compondre obres per a clavicèmbal que van circular per tot Europa, algunes en la tradició de la suite francesa, altres programàtiques ("Le rappel des oiseaux", "Tambourin", "La poule"), i d'altres innovatives, com "L'Enharmonique".</p>    
      <p>El 1741 Rameau va publicar la seva única obra de cambra, les <em>Pièces de clavecin en concerts</em>, en les que, enlloc de seguir la convenció de la sonata a trio en la que el clavicèmbal és un instrument acompanyant, li dóna un lloc d'igual protagonisme (idea que ja havien dut a la pràctica compositors anteriors com Elisabeth Jacquet).</p>
      <div class="video">
        <div class="youtube-player" data-id="UvXBl_D1lms"></div>
        <div class="caption">Jean-Philippe Rameau - <em>Pièces de clavecin en concerts No.5</em> RCT 11 (1741)</div>
      </div>
    </section>
    <section>
      <p>Els grans compositors del Barroc tardà, <strong>Telemann</strong>, <strong>Handel</strong> i <strong>Bach</strong>, també van compondre suites, no només per a teclat (les suites franceses i angleses de Bach, per exemple), sinó també per a orquestra.</p>
      <div class="video">
        <div class="youtube-player" data-id="qw4JjdwApto"></div>
        <div class="caption">Georg Friedrich Handel - <em>Sarabande</em> en re menor, de la <em>Suite per a teclat 5 en Mi major</em> HWV 430 (1703-1706).</div>
      </div>
      <div class="video">
        <div class="youtube-player" data-id="KtxX6q0NqWs"></div>
        <div class="caption">Georg Friedrich Handel - <em>Gigues 1 i 2</em> de la suite 3 en Sol major de <em>Water Music</em> HWV 350 (1717).</div>
      </div>
      <div class="video">
        <div class="youtube-player" data-id="2RsHV7EPcgo"></div>
        <div class="caption">Georg Philipp Telemann - Obertura-Suite <em>Burlesque de Quixotte</em> TWV 55-G10.</div>
      </div>
      <div class="video">
        <div class="youtube-player" data-id="x04g3gzH7HA"></div>
        <div class="caption">Johann Sebastian Bach - <em>Badinerie</em> de la <em>Suite per a orquestra n.2</em> BWV 1067 (1738-39).</div>
      </div>
      <p>Johann Sebastian Bach també va compondre diverses suites per a instruments sols, com les seves cèlebres sis suites per a cello o aquesta <em>Partita per a violí sol</em>, l'últim moviment de la qual és una monumental <em>ciaccona</em>, una de les peces més admirades de Bach, i que s'ha especulat que podria haver dedicat a la memòria de la seva esposa, que va morir a l'època en què es va compondre l'obra.</p>
      <div class="video">
        <div class="youtube-player" data-id="qtyTaE7LvVs"></div>
        <div class="caption">Johann Sebastian Bach - Partita en re menor, BWV 1004 (1717-23)</div>
      </div>
    </section>
    <section>
      <p><strong>Domenico Scarlatti</strong>, el sisè fill d’Alessandro, va ser compositor i organista a la Capella Reial de Nàpols a començaments del segle XVIII. 
        El 1709 es va traslladar a Roma, al servei de la reina exiliada Maria Casimira de Polònia, per a qui compongué vàries òperes.
        El 1720 se'n va anar cap a Lisboa, com a professor de música de la princesa Maria Bàrbara de Bragança. 
        Quan aquesta es va casar el 1729 amb Ferran de Borbó, es va traslladar a la cort de Madrid, on hi va viure fins la seva mort.
        Les sonates que va escriure per a la seva alumna són unes de les obres més originals del Barroc.
        Tenen estructura binària, i mostren una clara influència de la guitarra i les melodies populars espanyoles.</p>
      <div class="video">
        <div class="youtube-player" data-id="2i0JNCD4w3Y"></div>
        <div class="caption">Domenico Scarlatti - sonata en La major K.26 </div>
      </div>
      <div class="video">
        <div class="youtube-player" data-id="c2gkzzdIA2U"></div>
        <div class="caption">Domenico Scarlatti - Sonata en Re major K.492</div>
      </div>
      <div class="video">
        <div class="youtube-player" data-id="-aydlQ_jCrQ"></div>
        <div class="caption">Domenico Scarlatti - Sonata en Do major, K.159</div>
      </div>
    </section>
  </main>
  <nav>
    <ul>
      <li><a href="unitat14.html">&lt;&lt; Nous gèneres del Barroc (I)</a></li>
      <li class="right"><a href="unitat16.html">L'òpera al segle XVIII &gt;&gt;</a></li>
    </ul>
  </nav>

    <script src="light-yt-embed.js"></script>

</body>
</html>