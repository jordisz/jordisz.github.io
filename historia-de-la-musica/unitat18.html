<!DOCTYPE html>
<html lang="ca">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <meta name="author" content="Jordi Sánchez">
    <meta http-equiv="expires" content="604800">
    <link rel="icon" href="imgs/ico.ico">
    <link rel="stylesheet" href="style.css">
    <title>El romanticisme(I) - Apunts d'Història de la Música 2020-21 | Aula de Música Moderna i Tradicional</title>
</head>
<body>
  <div class="toindex"><a href="index.html">Apunts d'Història de la Música 2020-21</a></div>
  <nav>
    <ul>
      <li><a href="unitat17.html">&lt;&lt; El classicisme musical</a></li>
      <li class="right"><a href="unitat19.html">El romanticisme (II) &gt;&gt;</a></li>
    </ul>
  </nav>
  <main>
    <h1>El romanticisme (I)</h1>
    <section>
      <div class="imatge">
        <img src="imgs/18_goya_3demaig_620.jpg" alt="Francisco de Goya - El tres de maig a Madrid (1814)" title="Francisco de Goya - El tres de maig a Madrid (1814)">
      </div>
      <p>El Congrés de Viena (1815) va redibuixar el mapa d’Europa, obrint un període de relativa pau. 
      Les guerres napoleòniques van tenir conseqüències històriques, com l’expansió del nacionalisme i del liberalisme, l’ascens de la Gran Bretanya com superpotència econòmica i militar, el col·lapse dels imperis espanyol i portuguès amb l’aparició dels moviments d’independència a les seves colònies americanes, la reorganització d’Alemanya i Itàlia en estats...</br>
      A la majoria de països europeus la dominació napoleònica hi va portar reformes socials com l’abolició de la servitud, la reducció del poder de l’Esglèsia Catòlica, la democràcia i la demanda de constitucions que limitessin el poder de la reialesa. 
      Les classes mitjanes van abraçar aquestes reformes, i el seu paper imprescindible amb l’augment del comerç i la indústria van fer que els monarques restaurats haguessin d’acceptar aquests canvis.</br>
      Els canvis no acabarien aquí, i després de les revolucions de 1848 les reformes liberals i els processos d’independència es van anar consolidant durant la segona meitat del segle.</br>
      Al llarg del segle XIX la població europea es va doblar, d’uns 200 milions d’habitants a més de 400 milions.
      L’esclavatge es va anar reduïnt. Aproximadament 70 milions de persones van emigrar d’Europa, majoritàriament cap als Estats Units.</p>
      <div class="imatge">
        <img src="imgs/18_tren_620.jpg" alt="Locomotora 'The Rocket', Mechanic's Magazine (1829)" title="Locomotora 'The Rocket', Mechanic's Magazine (1829)">
      </div>
      <p>És l’època de la <strong>Revolució Industrial</strong>. 
      L’aplicació de la ciència a la indústria i els nous mètodes a l’agricultura van comportar grans canvis socials i econòmics, el creixement de les ciutats i l’aparició de la classe treballadora. 
      Les invencions del tren i, a mitjans de segle, del telègraf, suposen una revolució en les comunicacions. 
      Es comença a universalitzar el temps.</p>
    </section>
    <section>
      <div class="imatge">
        <img src="imgs/18_friedrich_620.jpg" alt="Caspar David Friedrich - El caminant sobre el mar de boira (1818)" title="Caspar David Friedrich - El caminant sobre el mar de boira (1818)">
      </div>
      <p>A les arts, el «culte a la raó» del Neoclassicisme es veu contestat amb l’aparició del <strong>Romanticisme</strong>, que més que un estil concret és una actitud que s’adreça a les passions i sentiments de l’espectador. 
      Els artistes romàntics buscaran expressar-se a sí mateixos, capturant tota la tragèdia i la comèdia de l’<strong>experiència humana</strong>. 
      Es donarà més importància a l’<strong>emoció</strong> que a l’estructura.</p>
      <p>El Romanticisme cercava un <strong>refugi en el passat</strong> (contraposat al present tecnològic), allò <strong>sobrenatural</strong>, la <strong>irracionalitat</strong>, els somnis (contraposats a la realitat) i la <strong>solitud</strong> (contraposada a la societat).
      A la societat capitalista, els artistes van començar a perseguir els seus somnis no en el diners sinó en l’art.
      El focus es va posar en la <strong>individualitat</strong> de l’expressió, deslligada de regles i límits.</p>
      <p>La <strong>música</strong> es va començar a veure com l’"<em>art ideal</em>", lliure de paraules i d’imatges. 
      A mitjans de segle va aparèixer el <strong><em>formalisme</em></strong>, que defensa que <strong>el valor estètic de la música resideix en ella mateixa</strong>.</br>
      Una altra característica de la música d'aquest període és l’aparició dels <strong>nacionalismes</strong>, incorporant elements de la música popular, mites locals i referències a la gent corrent, especialment a la pagesia.</br>
      Amb el declivi de l’aristocràcia, són les <strong>classes mitjanes</strong> les que donaran suport econòmic als artistes, que hauran de compaginar la interpretació, la composició i l’ensenyament musical.</p>
      <p>Molts compositors van ser també escriptors o van tenir <strong>relació amb cercles literaris</strong>. 
        Les composicions estan sovint lligades a obres literàries.</p>
      <p>La <strong>unitat</strong> de les peces s’aconseguirà a través de <strong>relacions motíviques</strong> més que a través de la forma convencional o de l’estructura harmònica.</p>
      <p>Va créixer el nombre d’orquestres, moltes d’elles professionals. 
        <strong>Es van modernitzar els instruments</strong> de fusta amb l’aparició de les claus, i els de metall amb els pistons. 
        Es van anar introduint nous instruments (piccolo, clarinet baix, contrafagot, tuba...).
      Apareix el rol del <strong>director d’orquestra</strong>.</p>
      <p>Es creen els primers conservatoris, creix l’interès per la història de la música i neix el concepte del <strong><em>canon clàssic</em></strong>.</p>
    </section>
    <section>
      <div class="imatge">
        <img src="imgs/18_goya_gegant_620.jpg" alt="Francisco de Goya - Gegant assegut (c. 1810-1818)" title="Francisco de Goya - Gegant assegut (c. 1810-1818)">
      </div>
      <p><strong>Beethoven</strong> va ser el primer compositor que no va estar limitat per la servitud a un noble.
        Aquest fet va comportar que tingués llibertat per a treballar les seves obres amb més temps que els seus predecessors, i és un dels elements que van contribuir a la seva veneració pels compositors posteriors.</p>
      <p>El 1802 va adonar-se que es quedaria sord, i va pensar en suïcidar-se, tot i que finalment va decidir que seguiria treballant per l’art. 
        Aquest fet marca l’inici del seu segon període (1803-1814), en què va començar a compondre en un estil nou. 
        Moltes de les seves composicions semblen reflexions sobre la seva lluita vital.</p>
      <p>Una de les primeres obres que mostren el nou estil de Beethoven és la sonata per a piano número 21, op.53 «Waldstein» (1803), en la que, tot i no abandonar els límits de la forma sonata, hi apareixen contrastos extrems de material temàtic, tonalitats i pauses dramàtiques més típiques de la fantasia. 
        Al llarg del Romanticisme molts compositors explorarien aquesta possibilitat de combinar elements de la fantasia dins de la forma sonata. 
        Les altres sonates més destacades d’aquest període de Beethoven són la número 23, op. 57 «<em>Appassionata</em>» i la «<em>dels Adéus</em>», op. 81.</p>
        <div class="video">
          <div class="youtube-player" data-id="Y7BjlA0gDvg"></div>
          <div class="caption">Ludwig van Beethoven: <em>sonata per a piano número 21</em>, op.53, "<em>Waldstein</em>" (1803).</div>
        </div>  
      <p>El mateix any va començar la composició de la seva tercera simfonia, «<em>Heroica</em>». 
        Més llarga que qualsevol simfonia prèvia, el títol suggereix que és la celebració d’un heroi. 
        Originalment la va anomenar «<em>Bonaparte</em>», però quan Napoleó es va declarar emperador Beethoven va canviar el títol de l’obra. 
        Els temes de la simfonia poden ser vistos com personatges d’un drama. 
        El primer moviment es pot interpretar com una història de lluita amb una victòria final, i el moviment lent com una tràgica marxa fúnebre.</p>
      <div class="video">
        <div class="youtube-player" data-id="EGka-nzBWW4"></div>
        <div class="caption">Ludwig van Beethoven: <em>Simfonia no.3 en Mi bemoll Major</em>, "<em>Eroica</em>" (1803-04).</div>
      </div>
      <div class="video">
        <div class="youtube-player" data-id="1lHOYvIhLxo"></div>
        <div class="caption">Ludwig van Beethoven: <em>Simfonia no.5 en do menor</em>, op.67 (1804-08).</div>
      </div>      
      <p>Va continuar component simfonies en aquest estil dramàtic, com per exemple la cinquena (1807-08), que en el seu viatge de do menor a do Major simbolitza la lluita per la victòria. En aquesta simfonia amplia l’orquestra amb la inclusió dels trombons.</br>
        Els compositors romàntics posteriors a Beethoven (i també els crítics musicals, com E.T.A. Hoffmann) li atribuirien el lloc de primer Romàntic de la música, degut a aquesta combinació d’elements moderns i radicals amb els clàssics.</p>
      <p>En el seu darrer període creatiu (1815-1827), Beethoven abandona l’estil «heroic» anterior, i les seves obres prenen un caràcter més introspectiu, amb un llenguatge musical dens i concentrat, que suggereix que les seves obres han de ser estudiades abans de ser interpretades, establint la tradició que l’intèrpret haurà de prendre la visió del compositor.
        Aquestes obres exploren sonoritats i registres poc usuals, inclouen contrapunt i fugues, alteren l’ordre tradicional dels moviments i posen l’èmfasi en la continuïtat, amb divisions entre frases i moviments poc marcades.
        Les obres més destacades d’aquesta etapa són els seus darrers quartets de corda (1825-26), la Missa Solemnis (1819-23) i la novena simfonia (1824), en la que introdueix el cor, simbolitzant la presa del protagonisme per part del poble.</p>        
      <div class="video">
        <div class="youtube-player" data-id="HljSXSm6v9M"></div>
        <div class="caption">Ludwig van Beethoven: <em>Simfonia no.9 en re menor</em>, op. 125 (1824).</div>
      </div>
      <div class="video">
        <div class="youtube-player" data-id="2OQgFr5m8e8"></div>
        <div class="caption">Ludwig van Beethoven: <em>Quartet de cordes en do sostingut menor</em>, op. 131</div>
      </div>
    </section>
    <section>
      <div class="imatge">
        <img src="imgs/18_fuseli_nightmare_620.jpg" alt="Johann Heinrich Füssli - El malson (1781)" title="Johann Heinrich Füssli - El malson (1781)">
      </div>
      <p><strong>Franz Schubert</strong> (1797-1828). 
        D’orígens humils, de petit va mostrar dots per a la música, i amb onze anys va aconseguir una plaça al cor de nens de la capella imperial. 
        Va conèixer la música de Mozart, Haydn i Beethoven (per qui sentia una profunda reverència, de fet el seu darrer desig va ser ésser enterrat al costat de la seva tomba), i Salieri va supervisar la seva educació. 
        Va començar a compondre obres, entre elles la seva primera cançó, sobre un text de Schiller. 
        Als dinou anys ja havia escrit més de 250 cançons.
        L’any 1813 acaba la seva primera simfonia.
        Va abandonar la seva carrera de mestre per a dedicar-se només a la música, tot i que mai va generar prous ingressos i va sobreviure gràcies a la generositat dels seus amics. 
        Deixà també els seus estudis amb Salieri, perquè aquest volia que se centrés en la música italiana, però Schubert volia compondre en un idioma més germànic. 
        Durant la seva vida la seva música va restar limitada a un petit cercle d’admiradors a Viena, però els compositors més joves van redescobrir i donar  a conèixer la seva obra. 
        La majoria de composicions de Schubert són cançons per a veu i piano (unes 630), però també va compondre simfonies, obertures, òperes, música de cambra i misses.</p>
        <p>La seva obra es caracteritza per la facilitat melòdica, modulacions originals, i una tendència a l’experimentació amb la instrumentació. 
          Les seves obres més influents van ser les seves cançons, descobrint el potencial narratiu del gènere.</p>
    <div class="video">
      <div class="youtube-player" data-id="JS91p-vmSf0"></div>
      <div class="caption">Franz Schubert: <em>Der Erlkönig</em> (1815), sobre un text de Goethe, és un dels <em>lied</em> més famosos de Schubert.</div>
    </div>
    <div class="video">
      <div class="youtube-player" data-id="oDOwP0jZrSQ"></div>
      <div class="caption">Franz Schubert: <em>Simfonia no.8 en si menor</em>, D 759 "<em>Inacabada</em>" (1822).</div>
    </div>
    <div class="video">
      <div class="youtube-player" data-id="q9wrsXjhTa4"></div>
      <div class="caption">Franz Schubert: <em>Winterreise</em>, <em>Lieder</em> (1827). Textos amb traducció a l'anglès <a href="https://hampsongfoundation.org/resource/winterreise-texts-and-translations/" target="_blank">aquí</a>.</div>
    </div>
    <div class="video">
      <div class="youtube-player" data-id="grZ8L8QPoCU"></div>
      <div class="caption">Franz Schubert: <em>Sonata per a piano en Si bemoll Major</em>, D.960 (1828).</div>
    </div>
  </section>
  <section>
    <div class="imatge">
      <img src="imgs/18_goya_sabbath_620.jpg" alt="Francisco de Goya - L'aquelarre (1798)" title="Francisco de Goya - L'aquelarre (1798)">
    </div>
    <p><strong>Hector Berlioz</strong> (1803-1869). Fill d’un metge, va anar a París on es va graduar en medicina, però el 1824 va abandonar aquesta carrera per a dedicar-se a la composició, estudiant al Conservatori de París. 
      Va ser el primer gran compositor que no era intèrpret. 
      El 1828 va veure estrenades les seves primeres obres. 
      L’any anterior va assistir a la representació teatral de <em>Hamlet</em> i de <em>Romeu i Julieta</em> per part d’una companyia anglesa, que el va fascinar, igual que l’actriu Harriet Smithson, de qui es va enamorar. 
      A més de Shakespeare, Berlioz també va ser un gran admirador de les simfonies de Beethoven i de l’obra literària de Goethe. 
      El 1830 va guanyar el <em>Prix de Rome</em> amb la cantata <em>La Mort de Sardanapale</em>, i va compondre la <em>Symphonie fantastique</em>. 
      Després de la seva estada a Roma, va tornar a París, on va estrenar la seva simfonia i altres obres amb un gran èxit. 
      Finalment es va trobar amb Harriet Smithson, amb qui es va casar (se separarien el 1843).</p>
      <p><strong>Paganini</strong> li va demanar una obra per a viola, i Berlioz va compondre <em>Harold en Italie</em>, una simfonia que pel seu caràcter lliure està més a prop del poema simfònic que de la simfonia clàssica. 
      Paganini no la va voler interpretar, però després d’escoltar-la en un concert, li va fer una donació econòmica que li va permetre compondre <em>Rómeo et Juliette</em>, una «<em>symphonie dramatique</em>» per a orquestra, cors i veus solistes, emparentada amb la novena simfonia de Beethoven. 
      L’audició d’aquesta peça seria una gran influència per a <em>Tristan und Isolde</em> de <strong>Richard Wagner</strong>.</p> 
      <p>En general les seves obres, gens convencionals i més properes als gustos germànics, no van ser massa ben rebudes pel públic francès. 
      Això va fer que, a més de la composició, busqués una altra font d’ingressos en la <strong>crítica musical</strong>.
      També va escriure un tractat d'orquestració (1843) que tindria molta influència sobre els compositors dels segles XIX i XX.</p>
      <p>Va compondre tres òperes, la més ambiciosa de les quals, <em>Les Troyens</em> (1858), no va poder veure representada completa en vida per les dificultats tècniques de portar-la a escena. 
      Altres obres seves són la <em>Grande Symphonie funèbre et triomphale</em> (1840), la cantata <em>La Damnation de Faust</em> (1846), la <em>Grande Messe des morts</em> (1837), el cicle de cançons <em>Les nuits d’été</em> (1841), que va ser el primer cicle de cançons amb acompanyament orquestral, i un grapat d’obertures.</p>
    <div class="video">
      <div class="youtube-player" data-id="5HgqPpjIH5c"></div>
      <div class="caption">Hector Berlioz: <em>Symphonie fantastique</em> (1830).</div>
    </div>
    <div class="video">
      <div class="youtube-player" data-id="AF8mds4VULE"></div>
      <div class="caption">Hector Berlioz: <em>Le spectre de la rose</em>, de <em>Les nuits d'été</em> (1841).</div>
    </div>
  </section>
  </main>
  <nav>
    <ul>
      <li><a href="unitat17.html">&lt;&lt; El classicisme musical</a></li>
      <li class="right"><a href="unitat19.html">El romanticisme (II) &gt;&gt;</a></li>
    </ul>
  </nav>

    <script src="light-yt-embed.js"></script>

</body>
</html>