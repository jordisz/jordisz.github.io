<!DOCTYPE html>
<html lang="ca">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <meta name="author" content="Jordi Sánchez">
    <meta http-equiv="expires" content="604800">
    <link rel="stylesheet" href="style.css">
    <title>La polifonia medieval - Apunts d'Història de la Música 2020-21 | Aula de Música Moderna i Tradicional</title>
</head>
<body>
    <nav>
      <a href="unitat4.html">La música profana a l'Edat Mitjana</a>
      <a href="index.html">Index</a>
      <a href="unitat6.html">ijijijij</a>
    </nav>
    <main>
        <h1>La polifonia medieval</h1>
    <section>
      <p>Com vam veure fa un parell de classes, al segle VIII ja s’havia començat a experimentar amb polifonia, si bé d’una manera molt simple. 
        L’evolució de l’escriptura musical amb Guido d’Arezzo al s.XI va fer possible que al cap d’un segle ja es comencessin a posar per escrit exemples de polifonia més complexa, amb la tècnica del <em>discantus</em>: sobre la veu amb el cant pla original (veu <em>tenor</em>), s’hi afegeix una altra veu (<em>discantus</em>) que ja no és paral·lela, sinó en contrapunt (<em>punctum contra punctum</em>). 
        De seguida aquesta veu afegida passarà a incloure més notes que la tenor, primer en forma de melismes, i més endavant fins i tot amb textos independents.</p>
      <div class="imatge">
        <img src="imgs/Ilustracion-del-Magnus-Liber-Organum.jpg" alt="Il·lustració del Magnus Liber Organi, s.XII-XIII">
      </div>
      <p>Tot i que sabem que aquesta pràctica es va iniciar força abans (de fet el mateix Guido d’Arezzo en parla en els seus escrits), les primeres fonts importants que disposem són de mitjans del segle XII:
        D’una banda, el <em>Còdex Calixtinus</em>, a la catedral de Santiago de Compostel·la, i d’autoria desconeguda, tot i que probablement escrit a la Borgonya o al Sud de França, i que inclou exemples de polifonia a dues i fins i tot a tres veus:</p>
      <div class="video">
        <div class="youtube-player" data-id="0-wrUexIRXg"></div>
      </div>
      <p>:tv:  Congaudeant catholici, còdex calixtí</p>
      <p>I d’una altra, els manuscrits atribuïts a l’escola de Saint-Martial de Limoges, tot i que tampoc no està clara del tot la seva procedència, on hi trobem exemples com aquest <em>organum</em> tropat (sobre el cant <em>Benedicamus Domino</em>, s’hi ha superposat una nova composició, <em>Stirps Jesse florigeram</em>). 
        Aquests manuscrits s’han relacionat amb les cançons dels trobadors occitans, als que podrien haver influenciat.</p>
      <div class="video">
        <div class="youtube-player" data-id="w3dCdbp8BcU"></div>
      </div>
      <p>:tv:  Benedicamus Domino/Stirps Jesse florigeram, organum tropat</p>
      <div class="video">
        <div class="youtube-player" data-id="22srNVUmF3Q"></div>
      </div>
      <p>:tv:  Jubilemus, exultemus, organum florit</p>
    </section>
    <section>
      <p>A la segona meitat del segle XII trobem exemples d’aquestes noves tècniques a la música de l’anomenada escola de Notre-Dame (1163-mitjans s. XIII). 
        Els seus dos compositors més importants son Léonin i Pérotin (aquest darrer ja escriurà <em>organa triplum</em> i <em>quadruplum</em>).</p>
      <p>En aquest <em>organum</em> florit (=melismàtic) a dues veus de Léonin hi trobem exemples de discant, com per exemple el fragment que comença al minut 3:13. 
        També podem escoltar com l’ornamentació de la veu superior comença a dificultar la intel·ligibilitat del text.</p>
      <div class="video">
        <div class="youtube-player" data-id="_p9WQlyVPrA"></div>
      </div>   
        <p>I aquí un <em>organum</em> a quatre veus composat anys més tard per Pérotin sobre el mateix text.</p>
        <div class="video">
          <div class="youtube-player" data-id="3oaRM1uDsw8"></div>
        </div>  
        <p>Un altre exemple de composició -més breu- de Pérotin, aquest cop un <a href=" https://ca.wikipedia.org/wiki/Conductus"><em>conductus</em></a> per a dues veus.</p>
        <div class="video">
          <div class="youtube-player" data-id="uLwzpeoPK7k"></div>
        </div>  
      </section>
      <section>
        <p>A l’època de Pérotin s’inventa el <em>motet</em>, consistent fer servir un text diferent, sovint en llengua vernacular, per al <em>discantus</em> sobre un <em>cantus firmus</em> en llatí. 
          Originalment els textos del <em>discantus</em> estaven relacionats amb el text llatí, comentant-lo en la llengua més propera a la gent.</p>
        <p>:tv:  https://www.youtube.com/watch?v=iLKKwuirSoo - <em>Factum est salutare/Dominus</em> (principis XIII). Text del <em>discantus</em> en llatí.</p>
        <div class="video">
          <div class="youtube-player" data-id="8-GrcdmR7us"></div>
        </div>
        <p>:tv: <em>Fole acostumance/Dominus</em> (principis-mitjans XIII). <em>Discantus</em> més elaborat i text en francès.</p>
        <div class="video">
          <div class="youtube-player" data-id="mWrIPh8Owho"></div>
        </div>
        <p>:tv: <em>Super te/Sed fulsit virginitas/Dominus</em> (ca. 1250-1270). Motet a tres veus en llatí, provinent del <em>còdex de Montpellier</em>, una font molt important de motets del segle XIII, i que es creu que provenia de París (ja que fa servir molts cantus firmus de l’escola de Notre-Dame)</p>
        <div class="video">
          <div class="youtube-player" data-id="uQGXj82NTGM"></div>
        </div>
        <p>:tv: També de mitjans del s. XIII, <a href="https://en.wikipedia.org/wiki/Sumer_is_icumen_in"><em>Sumer is icumen in</em></a>, a sis veus, és el canon més antic que es coneix.</p>
        <p>La principal innovació a la segona meitat del segle XIII és la invenció de la notació mensural per part de Franco de Colònia en el seu tractat <em>Ars cantus mensurabilis</em>. Fins a aquest punt, la durada de les notes no estava fixada en l’escriptura sinó que s’havia de deduir pel context. 
          L’aportació de Franco de Colònia permetrà que els compositors posteriors puguin experimentar amb el ritme.</p>
        <p>Els motets no van acabar de trobar el seu lloc en la litúrgia, però la idea va continuar essent explorada en contextos profans per a diversió de les classes nobles, on va assolir un èxit tan gran que els va convertir en la principal forma de composició fins al segle XVI.</p>
        <div class="video">
          <div class="youtube-player" data-id="2wK7Abimf4c"></div>
        </div>
        <p>:tv: - Adam de la Halle, <em>De ma dame vient/Dieus, comment porroie/Omnes</em> (ca. 1260s-1280s)</p>
      </section>
      <section>
        <p>Cap a finals del s XIII, Petrus de Cruce (també conegut com Pierre de la Croix) introdueix una innovació en la notació de manera que pot fer servir subdivisions del temps més complexes. Les seves composicions també tendeixen a donar-li més protagonisme a la melodia de la veu triplum i fer servir les altres dues més com a acompanyament.</p>
        <div class="video">
          <div class="youtube-player" data-id="BNhmGUpDTn4"></div>
        </div>
        <p>:tv: - Petrus de Cruce, <em>Aucun ont trouvé/Lonc tans/Annuntiantes</em> (ca. 1290)</p>
      </section>
      <section>
        <p>A partir de la segona dècada del s.XIV, Phillipe de Vitry desenvolupa encara més els aspectes rítmics de la notació. Les composicions d’aquesta època estan tan allunyades respecte als primers experiments polifònics de l’escola de Notre-Dame que el 1904 el musicòleg alemany Johannes Wolf va fer servir el títol d’un tractat de de Vitry (<em>Ars nova</em>) per a fer referència a la polifonia francesa del segle XIV, en contraposició a les pràctiques anteriors, que anomenà <em>Ars antiqua</em>.</p>
        <div class="video">
          <div class="youtube-player" data-id="H_kXo_dK_Cs"></div>
        </div>
        <p>:tv: - Phillipe de Vitry, <em>Garrit Gallus/In nova fert/Neuma</em> (ca. 1315). </p>
        <p>De Vitry va servir a la cort reial francesa i més tard a la del papa Climent VI a Avinyó. Cap al final de la seva vida va ser nomenat bisbe de Meaux. 
          La seva formació i els cercles en què es movia (era amic de Petrarca i de Nicolau Oresme, entre d’altres) expliquen que els textos de les seves composicions siguin en llatí, quan la majoria dels seus contemporanis ja feien servir el francès.</p>
      </section>
      <section>
        <p>Per a posar-nos una mica en context, ens trobem en una època de crisi a Europa, amb una davallada de la producció que va provocar tot de conflictes (revoltes pageses, guerres entre nobles...), que es van veure empitjorats per la gran epidèmia de la Pesta Negra (1347-1353). Es produeix també una crisi del papat que comporta la separació definitiva del poder polític i l’eclesiàstic. 
          Comença la Guerra dels Cent Anys entre França i Anglaterra (1337-1453).</p>
        <div class="imatge">
          <img src="imgs/The_Triumph_of_Death_by_Pieter_Bruegel_the_Elder.jpg" alt="El triomf de la Mort, Pieter Bruegel el Vell, c.1562">
        </div>
        <p>Els compositors d'aquesta època comencen a buscar efectes musicals independentment del text, de manera que entren en conflicte amb la tradició musical anterior i amb la concepció eclesiàstica de la paraula com a element més important de la litúrgia. 
          El 1322 el papa Joan XXII arriba a prohibir la polifonia en la música eclesiàstica, i dos anys més tard condemna les pràctiques dels compositors de l’<em>Ars Nova</em> en una bula papal.
          Un dels efectes que més agradava als compositors de l'<em>Ars Nova</em> i que més odiaven els seus detractors era l'anomenat <em>hoquetus</em>:</p>
        <div class="video">
          <div class="youtube-player" data-id="8XRkDNo0H6Q"></div>
        </div>
        <p>Vint anys més tard Climent VI va aixecar la prohibició de la polifonia a la música litúrgica, i van començar a composar-se misses en el nou estil (<em>missa de Tournai</em>, <em>missa de Toulouse</em>, o la <em>missa de Barcelona</em>, composada pels volts de 1360 segurament per la capella de Martí l’Humà).</p>
      </section>
      <section>
        <p>També cap als volts de 1360 Guillaume de Machaut composa la <em>missa de Notre-Dame</em>, la missa cíclica (amb connexions temàtiques entre les diferents parts) més antiga composada per un únic autor que s’ha conservat. 
          Escrita a quatre veus, el seu estil és de transició de l’<em>Ars Antiqua</em> a l’<em>Ars Nova</em>.
        <div class="video">
          <div class="youtube-player" data-id="mvIEA2dBKGA"></div>
        </div>
        <p>Machaut va ser un dels poetes i compositors més famosos a la seva època. 
          La major part de les seves obres tenen com  a tema principal l’amor cortesà. 
          És dels primers autors en composar en les formes fixes (formes poètiques de la França del XIV i XV):</p>
        <p>Virelai (AA’ bb’ AA’ aa’ amb AA’ com a tornada) https://www.youtube.com/watch?v=tJS-HZWB3wE</p>
        <p>Rondeau https://www.youtube.com/watch?v=WyuxFgLLlIU</p>
        <p>Ballade https://www.youtube.com/watch?v=tyGhW9JKOz8</p>
        <p>Motet https://www.youtube.com/watch?v=DORlZhlUVDI</p>
        <p>Aquí un altre rondeau de Machaut, que és un cànon retrògrad: https://www.youtube.com/watch?v=dcfPr4IN2MM</p>
      </section>
      <section>
        <p>Durant la segona meitat del s. XIV també es desenvolupa la polifonia a Itàlia, en el que s’ha anomenat «Ars nova italiana», tot i que a Itàlia no hi ha polifonia anterior. Menys complexa musicalment i poèticament que la producció francesa, cerca més la dolçor de la melodia. El seu compositor més conegut és Francesco Landini </p>
        <p>https://www.youtube.com/watch?v=Zd-YEwykQ4s </p>
        <p>https://www.youtube.com/watch?v=vbTAh0cMxEk </p>
        <p>https://www.youtube.com/watch?v=8aw7Wvivsv4</p>
      </section>
      <section>
        <p>Cap a finals del segle XIV la música secular francesa (i del N d’Itàlia i de la península Ibèrica) esdevé més refinada i complexa, en el que s’ha anomenat <em>Ars subtilior</em>. 
          La font més important d’aquest període és el <em>Codex Chantilly</em> (c. 1390). 
          Molts dels compositors que s’hi recullen van estar relacionats amb la cort papal d’Avinyó. 
          Probablement la seva música era només per a un cercle molt petit de gent culta.</p>
        <p>https://www.youtube.com/watch?v=1dYpPt4NHZg  - Borlet, <em>Ma tre dol rossignol</em> – No sabem gran cosa d’aquest compositor. 
          El seu nom és un anagrama de trebol, va servir a la cort de Martí l’Humà.</p>
        <p>https://www.youtube.com/watch?v=Vm6WqK3cr_8 Jacob Senleches, <em>La harpe de melodie</em>. 
          Senleches va estar al servei d’Elionor d’Aragó (filla de Pere III), i a la mort d’ella va treballar per al cardenal Pedro de Luna (qui esdevindria Benet XIII, el Papa Lluna).</p>
        <p>A les darreries del s.XIV els monjos de Montserrat copien l'anomenat <em>Llibre vermell de Montserrat</em>, un llibre amb contingut molt divers, entre el que s’hi troba un cançoner elaborat per a que els peregrins que passaven la nit en vetlla cantant i ballant tinguessin cançons adequades a l’ambient piadós que els monjos volien per al monestir.
          Aquest cançoner conté música en llatí, català i occità. 
          Algunes peces són monòdiques i d’altres polifòniques, en l’estil de l’Ars nova. 
          Algunes d’elles podrien ser adaptacions de cançons populars. 
          Les danses són per a ser ballades en cercle (a diferència d’altres danses de l’època, que segurament els monjos no van considerar prou adequades). 
          El cançoner inclou la primera dansa de la mort coneguda, <em>Ad mortem festinamus</em>. «Ja que correm cap a la mort, deixem de pecar».</p>
          https://www.youtube.com/watch?v=xzAqfYVp9mg
      </section>
    </main>

    <script src="light-yt-embed.js"></script>

</body>
</html>