<!DOCTYPE html>
<html lang="ca">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <meta name="author" content="Jordi Sánchez">
    <meta http-equiv="expires" content="604800">
    <link rel="stylesheet" href="style.css">
    <title>La música profana a l'Edat Mitjana - Apunts d'Història de la Música 2020-21 | Aula de Música Moderna i Tradicional</title>
</head>
<body>
  <a href="index.html">Index</a>
  <nav>
    <ul>
      <li><a href="unitat3.html">&lt;&lt; La música a l'Alta Edat Mitjana</a></li>
      <li class="right"><a href="unitat5.html">La polifonia medieval fins el segle XIII &gt;&gt;</a></li>
    </ul>
  </nav>
    <main>
      <h1>La música profana a l'Edat Mitjana</h1>
      <section>
        <div class="imatge">
          <img src="imgs/04_joglars.jpg" alt="">
        </div>
        <p>Pel que fa a la música popular, existien els joglars i les joglaresses, músics ambulants que feien circular tot tipus de cançons, destacant-ne un tipus molt concret, la <em>cançó de gesta</em>. 
          En aquesta època aquestes cançons ja són en les llengües locals (se n’han conservat textos en italià, francès, occità i castellà, també sabem que n’hi havia en català, tot i que en aquest cas els textos s’han perdut). 
          També es cantaven cançons sobre esdeveniments importants (la unió de Catalunya i Aragó, la conquesta de Mallorca...).</p>
        <p>Igual que al Sud d’Europa hi havia joglars, els bretons del Nord tenien una tradició similar amb la figura dels <a href="https://www.youtube.com/watch?v=SstU2jZqH30">bards</a></p>
        <p>Tornant a la Península Ibèrica, uns altres textos cèlebres que eren cançons de les que no se n’ha conservat la música original son les <em>jarchas</em> mossàrabs, que funcionen com a tornada al final de poemes més llargs, i que van ser transcrites pels copistes àrabs que les sentien a la població local hispanovisigòtica.</p>
        <p>D’altra banda, també cap al segle IX comencen a circular els Goliards, que eren antics monjos i estudiants que havien deixat la vida religiosa i es dedicaven a vagarejar de poble en poble demanant almoina, fent mofa dels cants religiosos i lloant el bon vi, el bon menjar i l’amor. 
          Com que tenien estudis, les seves cançons podien ser tan en llatí com en llengua vulgar. 
          Se n’han conservat textos com els famosos <em>Carmina Burana</em> o el <em>Cançoner de Ripoll</em>.</p>
        <p>Per tant, sabem que existia una gran varietat de música profana, però com que la producció de manuscrits musicals estava en mans de l’esglèsia, ningú no va posar per escrit les seves melodies.</p>
      </section>
      <section>
        <p>L’excepció a aquest desconeixement de la música secular és la producció dels trobadors (s.XII), que degut al fet que majoritàriament pertanyien a la noblesa, van veure algunes de les seves obres transcrites en recopilacions a diferents indrets d’Europa (a partir del s. XIII).</p>
        <div class="imatge">
          <img src="imgs/04_trobador.jpg" alt="">
        </div>
        <p>La tradició trobadoresca es va iniciar a occitània en llengua d’oc, però a mitjans del s XII apareixen els trobers a la zona del Nord de França, que componien en llengua d’oïl (precedent de l’actual francès).
          Coneixem el nom d’uns 350 trobadors i trobers (la majoria homes, però també hi va haver algunes trobairitz). 
          Alguns d’ells van ser personatges molt importants, com Guillem IX d’Aquitània «El Trobador», Ricard Cor de Lleó, o el papa Climent IV.</p>
        <p>Apareix també la figura dels ministrils, que eren músics que acompanyaven les cançons dels trobadors.
          Les cançons trobadoresques s’han dividit en diferents <a href="http://www.xtec.cat/~malons22/trobadors/trobadors.htm#generes">gèneres</a>: la pastorel·la (el cavaller intenta seduïr una pastora, la pastora el rebutja amb enginy), la cançó d’amic (canso) (amor cortès), el sirventès (caràcter polític o moral, se servia de la tornada d’una canso ja coneguda) i el <em>planh</em> (plany per una mort).
          <div class="video">
            <div class="youtube-player" data-id="5Zah4VWPiNE"></div>
          </div>
          <div class="video">
            <div class="youtube-player" data-id="jkp2GHBRUiQ"></div>
          </div>        
          <div class="video">
            <div class="youtube-player" data-id="zNNm-wnfZ-U"></div>
          </div>
          <p>https://www.rtve.es/alacarta/audios/musica-antigua/musica-antigua-trovadores-troveros-26-03-19/5096062/</p>
          <p>Amb la croada albigesa (1208-1229) i l’arribada de la polifonia es produeix el declivi de la producció trobadoresca i trobera. Tot i així, els <em>minnesänger</em> («cantants de l’amor») a l’alemanya del XII-XIV tenen successió en els <em>meistersänger</em>, comerciants i artesans, que mantindran la lírica monòdica fins el s XVI.</p>
          <div class="video">
            <div class="youtube-player" data-id="L2UBQArOa5c"></div>
          </div>
        </section>
        <section>
          <p>Un altre lloc on la lírica de caràcter trobadoresc va perdurar fins entrat el segle XV és al Nord-oest de la Península Ibèrica, amb la tradició coneguda com <a href="https://ca.wikipedia.org/wiki/L%C3%ADrica_galaicoportuguesa">lírica galaico-portuguesa</a>, conservada en tres cançoners. L’únic text d’autor individual que se’n conserva són les cantigas de Martín Codax (mitjans s XIII).</p>
          <div class="video">
            <div class="youtube-player" data-id="3zaYD-k0P4I"></div>
          </div>   
          <p>Les temàtiques són similars a les dels trobadors occitans (<em>Cantigas de amor</em>, <em>Cantigas de escarnio</em>) però també s’hi afegeixen <em>Cantigas sacras</em>, i <em>Cantigas de amigo</em>, aquestes darreres posades en boca de dones, i probablement d’influència andalusina.</p>
          <p></p>
          <p>A mitjans del segle XIII el rei Alfons X de Castella patrocina la recopilació de les <em>Cantigas de Santa María</em>, una de les col·lecions (427 peces) de cançó monòdica més importants de la música medieval. 
            El mateix rei va compondre algunes de les cançons.</p>
            <div class="video">
              <div class="youtube-player" data-id="dyrGsG46Gcw"></div>
            </div>
        </section>
        <section>
          <p>Un altre text destacat de la segona meitat del segle XIII és el <em>Chansonnier du Roi</em>, amb més de 600 composicions, tant de trobadors i trobers coneguts com anònimes, entre les quals algunes del rei Teobald I de Navarra «el Trobador» (i d’aquí el nom del manuscrit). 
            En aquest cançoner també s’hi troben danses instrumentals, i és un dels primers textos que es conserven amb aquest tipus de composicions.</p>
            <div class="video">
              <div class="youtube-player" data-id="B5SRs0Ok45I"></div>
            </div>
          </section>
  </main>
  <nav>
    <ul>
      <li><a href="unitat3.html">&lt;&lt; La música a l'Alta Edat Mitjana</a></li>
      <li class="right"><a href="unitat5.html">La polifonia medieval fins el segle XIII &gt;&gt;</a></li>
    </ul>
  </nav>

  <script src="light-yt-embed.js"></script>

</body>
</html>