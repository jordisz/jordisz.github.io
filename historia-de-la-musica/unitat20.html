<!DOCTYPE html>
<html lang="ca">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <meta name="author" content="Jordi Sánchez">
    <meta http-equiv="expires" content="604800">
    <link rel="stylesheet" href="style.css">
    <title>L'òpera al segle XIX - Apunts d'Història de la Música 2020-21 | Aula de Música Moderna i Tradicional</title>
</head>
<body>
  <div class="toindex"><a href="index.html">Apunts d'Història de la Música 2020-21</a></div>
  <nav>
    <ul>
      <li><a href="unitat19.html">&lt;&lt; El romanticisme (II)</a></li>
      <li class="right"><a href="unitat21.html">Continuarà... &gt;&gt;</a></li>
    </ul>
  </nav>
  <main>
    <h1>L'òpera al segle XIX</h1>
  <section>
    <div class="imatge">
      <img src="imgs/20_cassatt_loge_620.jpg" alt="Mary Cassatt - A la llotja (1878)" title="Mary Cassatt - A la llotja (1878)">
    </div>
    <p>A Itàlia, l’òpera del segle XIX va començar dominada per la figura de <strong>Rossini</strong>, amb una activitat frenètica que el va portar a compondre 39 òperes en 19 anys, renovant, com ja vam veure, l’<em>òpera buffa</em>, i també l’<em>òpera seria</em>, amb el seu <em>Otello</em> (1816). 
      Els elements d’ambdós gèneres van convergir en l’anomenada <em>òpera semiseria</em>, de la que <em>La gazza ladra</em> (1817) de Rossini en seria un dels exemples més populars. 
      Rossini aniria incorporant elements del Romanticisme en les seves òperes (com a <em>La donna del lago</em>, de 1819). 
      El 1824 es va instal·lar a París, on va estrenar cinc òperes, la darrera d’elles, <em>Guillaume Tell</em> (1829), considerada una de les primeres del nou gènere francès de la <em>grand’opéra</em>. 
      Després d’aquesta estrena, Rossini va deixar de compondre òperes.</p>
    <p>El buit deixat per Rossini a Itàlia va ser omplert per Vincenzo Bellini i Gaetano Donizetti.</p>
    <p><strong>Vincenzo Bellini</strong> (1801-1835), fill d’un organista, va ser un nen prodigi que als sis anys ja tocava el piano i componia. 
      El 1819 es va traslladar a Nàpols per a seguir estudiant música, i en aquesta ciutat estrenà la seva primera òpera el 1825. 
      El 1827 va anar a viure a Milà, on estrena <em>Il pirata</em> (1827) i <em>La straniera</em> (1829), amb un gran èxit. 
      Els darrers anys de la seva vida va escriure un grapat més d’òperes, entre les quals hi trobem les més conegudes, <em>La sonnambula</em> (1831), <em>Norma</em> (1831) i <em>I Puritani</em> (1835), composta a París, on va conèixer a compositors com Chopin, absorbint l’influència del Romanticisme.</p>
    <div class="video">
      <div class="youtube-player" data-id="GN75XDDm_DI"></div>
      <div class="caption">Vincenzo Bellini: <em>Norma</em> (1831).</div>
    </div>
    <p><strong>Gaetano Donizetti</strong> (1797-1848) va començar a compondre òperes el 1818. 
      Poc abans que Rossini marxés de Nàpols, Donizetti s’instal·là en aquesta ciutat, que seria el seu centre d’operacions fins la dècada del 1840, quan es mouria regularment entre Nàpols, Roma, París i Viena. 
      En total va compondre 71 òperes, tant del gènere còmic com de l’<em>òpera seria</em>. 
      Cap al 1830 va començar a allunyar-se de les convencions de l’òpera italiana, adoptant l’estil del Romanticisme i trobant un llenguatge propi, diferent del de Rossini i del de Bellini, i que influiria posteriorment en l’obra de Giuseppe Verdi. 
      En les seves obres dóna molta importància als cors i a les peces a vàries veus, així com a les possibilitats expressives de l’orquestra. 
      Les seves òperes més destacades són <em>Anna Bolena</em> (1830), <em>L’elisir d’amore</em> (1832), <em>Lucia di Lammermoor</em> (1835), <em>La fille du régiment</em> (1840) i <em>Don Pasquale</em> (1843).</p>
    <div class="video">
      <div class="youtube-player" data-id="K9Y1ME4DPZQ"></div>
      <div class="caption">Gaetano Donizetti: <em>Lucia di Lamermoor</em> (1835).</div>
    </div>
  </section>
  <section>
    <div class="imatge">
      <img src="imgs/20_degas_620.jpg" alt="Edgar Degas - Escena del ballet a 'Robert le Diable' (1876)" title="Edgar Degas - Escena del ballet a 'Robert le Diable' (1876)">
    </div>
    <p>Mentrestant, a París l’òpera tornava al centre de la vida musical, amb l’aparició del gènere de la <em>grand opéra</em>, caracteritzat per la seva grandiositat, temes heroics i històrics, passions romàntiques, efectes escènics espectaculars, i la presència de cors i ballets.
      La <em>grand opéra</em> tenia les seves arrels al passat, especialment en les obres de Rameau i Gluck. 
      El desenvolupament del nou estil es va iniciar a Paris per part de compositors italians com <strong>Luigi Cherubini</strong> i <strong>Gaspare Spontini</strong>.</p>
    <p>La primera <em>grand opéra</em> va ser <em>La muette de Portici</em> (1828), de <strong>Daniel Auber</strong> (1782-1871), amb un llibret d’Eugène Scribe inspirat en la revolta de Nàpols contra l’imperi espanyol el 1647. 
      Aquesta òpera, que acabava amb una espectacular erupció del Vesuvi, va gaudir d’un gran èxit des del moment de la seva estrena, i va inspirar revoltes com la Revolució belga de 1830.</p>
    <p>L’any següent, Rossini estrenava també a París <em>Guillaume Tell</em>, una altra grand opéra monumental, que com en el cas de <em>La Muette</em> és una història de rebel·lió contra la ocupació estrangera, i que en el seu cas marcaria el final de la seva carrera com a compositor.</p>
    <p>D’entre tots els compositors que es van dedicar a la <em>grand opèra</em> durant els següents anys, en destaca <strong>Giacomo Meyerbeer</strong> (1791-1864), amb les espectaculars <em>Robert le diable</em> (1831), <em>Les huguenots</em> (1836), <em>Le prophète</em> (1849) o <em>L’africaine</em> (1865), totes amb llibret d’Scribe, que van ser algunes de les òperes més representades del segle.</p>
    <p>Altres òperes destacades d’aquest gènere van ser <em>La Juive</em> (1835), de <strong>Jacques Fromental Halévy</strong> (1799-1862), <em>Les troyens</em>, de <strong>Berlioz</strong> (1858, però no es va representar completa fins el segle XX), <em>Les vêpres siciliennes</em> (1855) i <em>Don Carlos</em> (1867), de <strong>Giuseppe Verdi</strong>, <em>Hamlet</em> (1868), d'<strong>Ambroise Thomas</strong>, i la versió revisada de <em>Faust</em> (1869), de <strong>Charles Gounod</strong>, que a l’igual que <em>Carmen</em> (1875) de <strong>Georges Bizet</strong>, originalment havia estat concebuda com una <em>òpera comique</em>.</p>
    <div class="video">
      <div class="youtube-player" data-id="j6D4Inc031Y"></div>
      <div class="caption">Giacomo Meyerbeer: Final del segon acte de <em>Les huguenots</em> (1836).</div>
    </div>
    <p>D’altra banda, el segle XIX és el moment de màxim esplendor de l’<em>òpera comique</em>, gènere amb diàlegs parlats alternats amb àries cantades (com el <em>Singspiel</em> alemany), que, tot i el seu nom, no sempre és de temàtica còmica, però sí que sempre s’adapta al gust i la moralitat burgeses de l’època.
      Alguns dels compositors més destacats de l’<em>òpera comique</em> al segle XIX van ser <strong>Daniel Auber</strong>, amb obres com <em>Fra Diavolo</em> (1830) o <em>Le Domino Noir</em> (1837), <strong>Francçois-Adrien Boieldieu</strong>, amb <em>Le Calife de Bagdad</em> (1800) o <em>Le Dame Blanche</em> (1827), i <strong>Ferdinand Hérold</strong>, amb <em>Zampa</em> (1831) o <em>Le Pré aux clercs</em> (1832). 
      <strong>Meyerbeer</strong> també va compondre òperes còmiques, com <em>L’Étoile du Nord</em> (1854) o <em>Le Pardon de Ploërmel</em> (1859).</p>
    <p>Posteriorment, seria <strong>Jacques Offenbach</strong> (1819-1880) qui gaudiria de la màxima popularitat amb les seves òperes lleugeres, com <em>Orphée aux enfers</em> (1858), <em>La Belle Hèléne</em> (1864) i <em>La Vie Parisienne</em> (1866). 
      Pòstumament es va estrenar la seva <em>grand opéra</em> <em>Les Contes d’Hoffmann</em>, amb un llibret inspirat en contes d’E.T.A. Hoffmann.</p>
    <div class="video">
      <div class="youtube-player" data-id="olPDge6jTC8"></div>
      <div class="caption">Georges Bizet: <em>Carmen</em> (1875).</div>
    </div>
    <div class="video">
      <div class="youtube-player" data-id="_22p05nbRy8"></div>
      <div class="caption">Léo Delibes: <em>Lakmé</em> (1883).</div>
    </div>  
  </section>
  <section>
    <p>El Romanticisme va aparèixer per primer cop a l’òpera alemanya amb els <em>singspiel</em> de <strong>Carl Maria von Weber</strong> (1786-1826) <em>Der Freischütz</em> (<em>El caçador furtiu</em>) (1821), <em>Euryanthe</em> (1823) i <em>Oberon</em> (1826), tots tres amb elements fantàstics i sobrenaturals. 
      <em>Der Freischütz</em> va ser la més popular de les tres, tant a Alemanya com arreu d’Europa.</p>
    <div class="video">
      <div class="youtube-player" data-id="2dw5WkOkYEI"></div>
      <div class="caption">Carl Maria von Weber: <em>Der Freischütz</em> (1821).</div>
    </div>     
    <p>D’altra banda, es va desenvolupar el gènere de l’<em>opereta</em>, comèdies esbojarrades amb diàlegs parlats i àries cantades, en el que van destacar les obres de <strong>Franz von Suppé</strong> (1819-1895) i, sobretot, <strong>Johann Strauss fill</strong> (1825-1899).</p>
    <div class="video">
      <div class="youtube-player" data-id="jfrS327Kuok"></div>
      <div class="caption">Johann Strauss II: <em>Die Fledermaus</em> (1874).</div>
    </div>
    <div class="imatge">
      <img src="imgs/20_ring.jpg" alt="Arthur Rackham - Il·lustració per a l''Or del Rin' (1910)" title="Arthur Rackham - Il·lustració per a l''Or del Rin' (1910)">
    </div>
    <p>El canvi més important en l’òpera europea del segle XIX va venir de la mà de <strong>Richard Wagner</strong> (1813-1883), que va idear un tipus d’òpera anti-italiana, amb arguments mitològics o llegendaris i en la que <strong>l’orquestra contribueix al drama en igualtat de condició amb els cantants</strong>.
      Wagner va portar a l’òpera el concepte de <strong><em>Gesamtkunstwerk</em></strong> (<em>obra d’art total</em>), escribint ell mateix els llibrets de les seves obres, donant instruccions per a la seva escenografia i interpretació, i dirigint ell mateix la majoria de les seves estrenes.</p>
    <p>El 1843, a <em>Der fliegende Holländer</em> (<em>L'holandès errant</em>), va introduir l’ús dels <strong><em>leitmotifs</em></strong> (motius musicals simbolitzant situacions, personatges o idees abstractes), i alhora va posar l’harmonia en un lloc central de la creació de la història i dels personatges.</p>
    <p>El seu estil es va seguir desenvolupant en les dues òperes següents, <em>Tannhäuser</em> (1845) i <em>Lohengrin</em> (1850), i finalment a <em>Tristan und Isolde</em> (1857-59) va arribar a la seva concepció de <strong>drama musical</strong>. 
      Aquesta òpera va esdevenir la més gran òpera alemanya del segle XIX, i la  influència de les seves tècniques compositives arriba als nostres dies. 
      El seu llenguatge altament cromàtic va suposar l’inici de la <strong>destrucció del concepte d’harmonia tonal</strong>.</p>    
    <p>Després de <em>Die Meistersinger von Nürnberg</em> (<em>Els mestres cantaires de Nuremberg</em>) (1868), una comèdia apartada d’aquest nou estil que estava desenvolupant, va arribar el cicle d’òperes <em>Der Ring des Nibelungen</em> (<em>L'anell del nibelung</em>) (1853-1874), quatre òperes basades en mites germànics que s’organitzen al voltant d’un conjunt de <em>leitmotifs</em> que va desenvolupant i transformant a mida que progressa l’acció. 
      El cicle complet dura unes 16 hores.</p>     
    <div class="video">
      <div class="youtube-player" data-id="3QRcbPVEbe8"></div>
      <div class="caption">Richard Wagner: <em>Leitmotifs</em> del cicle de l’Anell del Nibelung (1848-74).</div>
    </div>
    <p>La darrera de les seves òperes va ser <em>Parsifal</em> (1882), plena de missatges religiosos, que és un perfecte darrer exemple de les seves teories musicals i dramàtiques.</p>
    <div class="video">
      <div class="youtube-player" data-id="GGFsiKrcVqo"></div>
      <div class="caption">Richard Wagner: <em>Nun achte wohl; und lass mich seh'n</em>, del primer acte de <em>Parsifal</em> (1882).</div>
    </div>
  </section>
  <section>
    <p><strong>Giuseppe Verdi</strong> (1813-1901) ser el gran dominador de la producció operística italiana de la segona meitat del segle XIX. 
      Lleial a la tradició de l’òpera italiana i a la causa de la unificació italiana, Verdi va esdevenir un heroi nacional.</p> 
    <p>Va escriure 26 òperes, que s’han dividit en tres períodes. 
      Moltes de les òperes del primer període, d’<em>Oberto</em> (1839) a <em>La traviata</em> (1853), són tragèdies personals (<em>Nabucodonossor</em>, <em>Joana d’Arc</em>, <em>Macbeth</em>, <em>Luisa Miller</em>). 
      Cap al final d’aquest període va compondre tres de les seves obres més famoses: <em>Rigoletto</em> (1851), basat en una obra de Victor Hugo, <em>Il trovatore</em> (1853) i, tot seguit, <em>La traviata</em>, amb un llibret basat en <em>La dama de les camèlies</em> d’Alexandre Dumas (fill), on demostrava com es podia fer òpera ambientada en la vida contemporània. 
      En aquest període la principal influència en Verdi sembla ser l’obra de Rossini.</p>
    <div class="video">
      <div class="youtube-player" data-id="gVbAdncN3JY"></div>
      <div class="caption">Giuseppe Verdi: <em>La traviata</em> (1852).</div>
    </div>
    <p>La incursió de Verdi a la <em>gran òpera</em> francesa amb <em>Les vêpres siciliennes</em> (1855), en la que combinava elements francesos i italians, va contribuir a augmentar la seva fama internacional. 
      Responent a un encàrrec del governador d’Egipte, va compondre <em>Aida</em> (1871), que combina l’heroisme i l’espectacle de la <em>grand opera</em> amb les  seves vives caracteritzacions i un ric color harmònic i orquestral.</p>
    <p>Després d’<em>Aida</em>, Verdi es va apartar de la composició operística, fins que el poeta Arrigo Boito i el seu editor el van convèncer per a que musiqués <em>Otello</em> (1887), que és la seva resposta a les innovacions de Wagner, combinant tota la seva experiència com a compositor d’òpera amb la tendència a la continuïtat de les òperes wagnerianes. 
      Finalment, el 1893 va compondre <em>Falstaff</em>, una comèdia que, tot i que no va ser ben rebuda pels melòmans italians, és considerada una de les seves obres mestres.</p>
  </section>
  <section>
    <div class="imatge">
      <img src="imgs/20_mascagni.jpg" alt="Il·lustració per a una edició de 'Cavalleria Rusticana' (1880)" title="Il·lustració per a una edició de 'Cavalleria Rusticana' (1880)">
    </div>
    <p>A finals de segle va arribar el <em>verisme</em> a l'òpera, sota la influència del naturalisme literari: arguments melodramàtics i sovint violents, i amb personatges corrents com a protagonistes. 
      Destaquen <em>Cavalleria rusticana</em>, de <strong>Pietro Mascagni</strong> (1863-1945) i <em>Pagliacci</em>, de <strong>Ruggero Leoncavallo</strong> (1857-1919).</p>
    <p><strong>Giacomo Puccini</strong> (1858-1924), el compositor d’òpera italiana més important després de Verdi, va incorporar el verisme com a influència, a més de les orquestracions de Wagner i, òbviament, l’obra de Verdi. 
      Les seves òperes més importants son <em>La Bohème</em> (1896), <em>Tosca</em> (1900), <em>Madama Butterfly</em> (1904), <em>La fanciulla del west</em> (1910), i <em>Turandot</em> (1921, estrenada pòstumament).</p>
    <div class="video">
      <div class="youtube-player" data-id="3stgof-xyN0"></div>
      <div class="caption">Giacomo Puccini: <em>Madama Butterfly</em> (1903).</div>
    </div>
</section>
<section>
  <p>A Londres, la parella formada pel llibretista W.S.Gilbert i el compositor <strong>Arthur Sullivan</strong> (1842-1900) van compondre operetes còmiques, seguint el model d’Offenbach, amb molts elements satírics, com <em>H.M.S. Pinafore</em>, <em>The Pirates of Penzance</em> o <em>The Mikado</em>, que tindrien una gran influencia en el desenvolupament del teatre musical al segle XX.
  <div class="video">
    <div class="youtube-player" data-id="IGzv4vufN-k"></div>
    <div class="caption">Arthur Sullivan: <em>The Pirates of Penzance</em> (1879).</div>
  </div>
</section>
<section>
  <div class="imatge">
    <img src="imgs/20_Izquierdo_Duran_620.jpg" alt="José Izquierdo Durán - 'Tipos y costumbres de Madrid. Noche de verbena', il·lustració a la revista 'Gran Vida' (1917)" title="José Izquierdo Durán - 'Tipos y costumbres de Madrid. Noche de verbena', il·lustració a la revista 'Gran Vida' (1917)">
  </div>
    <p>A Espanya no hi va haver creació operística de caràcter nacional fins a finals de segle, amb les obres d'<strong>Isaac Albéniz</strong> i d'<strong>Enric Granados</strong>, però sí que hi hagué un resorgiment de la <em>zarzuela</em> a partir de la segona meitat del segle.
      La sarsuela estava emparentada amb l'<em>opéra-comique</em> i amb l'opereta, combinant diàleg parlat amb números cantats i cors. 
      Hi abundaven els temes costumistes i regionalistes, i els diàlegs recollien l'argot popular.</p>
    <p>El país va entrar en una crisi econòmica que dificultava l'accés de la gent als teatres.
      Per això es va reduir la durada dels espectacles, i es van crear sarsueles d'un sol acte, conegudes com <em>género chico</em>, en contraposició a les de més durada, el <em>género grande</em>.</p>
    <p>El renaixement de la sarsuela va tenir lloc principalment a Madrid, amb compositors com <strong>Emilio Arrieta</strong> (1821-1894), <strong>Tomás Bretón</strong> (1850-1923), <strong>Ruperto Chapí</strong> (1851-1909), <strong>Federico Chueca</strong> (1846-1908) o <strong>Gerónimo Giménez</strong> (1854-1923)</strong>.
      La sarsuela es seguiria desenvolupant a començaments del segle XX, fins la Guerra Civil, amb les obres d'<strong>Amadeu Vives</strong> (1871-1932), <strong>Manuel Fernández Caballero</strong> (1835-1906), <strong>Francisco Alonso</strong> (1887-1948), <strong>José Padilla</strong> (1889-1960) o <strong>Pablo Sorozábal</strong> (1897-1988), entre d'altres.</p>
    <div class="video">
      <div class="youtube-player" data-id="c_XNnvmLQ1Q"></div>
      <div class="caption">Tomás Bretón: <em>La verbena de la Paloma</em> (1894).</div>
    </div>
    <p>A <a href="https://www.institutdelteatre.cat/publicacions/ca/enciclopedia-arts-esceniques/id1584/la-sarsuela-a-catalunya.htm" target="_blank">Catalunya</a> també es va intentar aixecar un "teatre líric català", però la situació sòcio-política va provocar que no aconseguís arrencar.
    L'obra més destacada d'aquest "teatre líric català" va ser <em>L'alegria que passa</em> (1899), amb text de Santiago Rusiñol i música d'<strong>Enric Morera</strong> (1865-1942).
    El període més productiu de sarsuela en català van ser els anys 20 i 30 del segle XX, en els que destaca la composició de la sarsuela catalana més coneguda, <em>Cançó d'amor i de guerra</em>, de <strong>Rafael Martínez i Valls</strong> (1926).</p>
    </section>
  </main>
  <nav>
    <ul>
      <li><a href="unitat19.html">&lt;&lt; El romanticisme (II)</a></li>
      <li class="right"><a href="unitat21.html">Continuarà... &gt;&gt;</a></li>
    </ul>
  </nav>

    <script src="light-yt-embed.js"></script>

</body>
</html>