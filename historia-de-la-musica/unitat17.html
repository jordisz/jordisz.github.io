<!DOCTYPE html>
<html lang="ca">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <meta name="author" content="Jordi Sánchez">
    <meta http-equiv="expires" content="604800">
    <link rel="stylesheet" href="style.css">
    <title>El classicisme musical - Apunts d'Història de la Música 2020-21 | Aula de Música Moderna i Tradicional</title>
</head>
<body>
  <div class="toindex"><a href="index.html">Apunts d'Història de la Música 2020-21</a></div>
  <nav>
    <ul>
      <li><a href="unitat16.html">&lt;&lt; L'òpera al segle XVIII</a></li>
      <li class="right"><a href="unitat18.html">El Romanticisme &gt;&gt;</a></li>
    </ul>
  </nav>
  <main>
    <h1>El classicisme musical</h1>
    <section>
      <div class="imatge">
        <img src="imgs/17_tiepolo_minuet_620.jpg" alt="Giovanni Domenico Tiepolo - El minuet (1756)" title="Giovanni Domenico Tiepolo - El minuet (1756)">
      </div>
      <p>Cap a la dècada dels 1720 s’inicia en l’art europeu un canvi de tendència en que aquest deixa d’estar al servei del poder absolutista per a passar a servir a la cada cop més pròspera burgesia. 
        Aquest gust modern -que serà rebatejat pels seus detractors com a <strong><em>Rococó</em></strong>- se centra en la vida social, la moda, l’elegància, la comoditat, el luxe i la festa. 
        Neix el mercat de l’art. 
        En la música, aquest nou clima afavorirà l’aparició de l’anomenat <strong><em>estil galant</em></strong>, adreçat més al públic de la burgesia urbana que als reis i prínceps.</p>
      <p>Aquesta nova música pretén ser <strong>més senzilla, cantable i comprensible</strong> que la del Barroc, i s’adapta al nou públic -els aristòcrates i burgesos aficionats a la música- creant <strong>composicions per a ser interpretades en l’àmbit domèstic</strong>, tant per a piano com per a instruments de corda. 
        S’abandona l’asimetria, la polifonia, les formes fugades i es tendeix a les <strong>frases regulars</strong>, <strong>harmonia clara i simple</strong> i la <strong>claredat formal</strong>. 
        S’explota el recurs del <strong>contrast de dinàmiques</strong>.</p>
      <p>L’<strong>estructura més típica</strong> a la majoria de la música instrumental del període clàssic és la <strong><em>sonata</em></strong>. 
        Aquesta forma va ser una evolució de diferents formes del Barroc (<em>obertura</em> italiana, <em>ària da capo</em>, <em>sonata da chiesa</em>, <em>concerto grosso</em>), i serviria d'estructura per a simfonies, concerts, quartets, sextets, trios... tot i que el nom «sonata» es va fer servir específicament per a obres per a instrument solista o acompanyades de clavicordi o pianoforte.</p>
      <p>Les primeres sonates tenien <strong>tres</strong> moviments, però al període classic la forma més habitual té <strong>quatre moviments</strong>: <strong><em>Allegro</em></strong> seriós, <em>Andante</em> o <em>Adagio</em> <strong>lent</strong> i líric, <em><strong>Minuet</strong> i trio</em>, i un <strong>final</strong> brillant i ràpid, sovint amb forma de <em>rondó</em>.</p>
      <p>L’estructura del <strong>primer moviment</strong> també es va estandaritzar, en el que s’anomena forma d’<strong><em>allegro de sonata</em></strong>: <strong>exposició</strong>, <strong>desenvolupament</strong> i <strong>recapitulació</strong>.</p>
      <div class="video">
        <div class="youtube-player" data-id="DZz0Ow9c0ak"></div>
        <div class="caption">Wolfgang Amadeus Mozart: <em>Sonata 16 en Do Major</em>, K. 545, I - <em>Allegro</em> (1788).</div>
      </div>
      <div class="video">
        <div class="youtube-player" data-id="Lf-LG4-y8FU"></div>
        <div class="caption">Carl Philipp Emanuel Bach: <em>Sonata en La Major</em>, H. 186, Wq.55 No.4, II - <em>Poco adagio</em> (1765). <a href="https://www.youtube.com/watch?v=pqnlFvFhNFE" target="_blank">Aquí</a> la sonata complerta.</div>
      </div>
      <div class="video">
        <div class="youtube-player" data-id="LRjusS1qpkI"></div>
        <div class="caption">Josef Haydn: <em>Quartet en Sol Major</em>, <em>op.</em> 17 No.5, II - Minuet - Trio (1771).</div>
      </div>
      <div class="video">
        <div class="youtube-player" data-id="koOwaEEZ5gI"></div>
        <div class="caption">Marianna Auenbrugger: <em>Sonata en Mi bemoll Major</em>, III - <em>Rondo - Allegro</em> (1782). Enllaç als dos primers moviments: <a href="https://www.youtube.com/watch?v=qeNGWp1jRAM" target="_blank">I-Moderato</a> i <a href="https://www.youtube.com/watch?v=jDBeKYT6Hqk" target="_blank">II-Largo</a>.</div>
      </div>
    </section>
    <section>
      <p>La <strong><em>sonata per a piano</em></strong> va ser un dels gèneres més populars, en gran part degut a l’augment de músics amateurs entre la nova classe mitjana. 
      Els més cèlebres compositors de l’època (C.P.E. Bach, Johann Christian Bach, Haydn, Mozart) en van escriure moltes, la majoria en tres moviments (la sonata amb quatre moviments no es popularitzaria fins a finals de segle). 
      <strong>Muzio Clementi</strong> (1752 - 1832), famós pianista, en va compondre més d’un centenar, amb les que va inaugurar l’estil del piano modern, i que servirien d’estudi per a les posteriors generacions de pianistes.</p>
      <div class="video">
        <div class="youtube-player" data-id="ubbOREs21wI"></div>
        <div class="caption">Vladimir Horowitz, un dels grans pianistes del segle XX, parla sobre Clementi.</div>
      </div>
      <div class="video">
        <div class="youtube-player" data-id="dPaLcBD79L4"></div>
        <div class="caption">Wolfgang Amadeus Mozart – <em>Sonata per a piano en Fa Major</em>, K.332 (1783).</div>
      </div>
      <div class="imatge">
        <img src="imgs/17_horemans_concert_620.jpg" alt="Jan Josef Horemans II - Concert en un interior (1764)" title="Jan Josef Horemans II - Concert en un interior (1764)">
      </div>
      <p>El 1733 <strong>Jean-Joseph de Mondonville</strong> (1711 - 1772) publica a Paris les <em>Pièces de clavecin en sonates avec accompagnement de violon</em>, "inaugurant" el gènere de la <strong><em>sonata per a violí</em></strong>, posant per escrit la pràctica que ja aleshores era habitual a França d’interpretar amb el violí la part superior de les sonates per a clavicordi. 
        Aquest tipus de peça serviria d’excusa per a trobades controlades entre noies (que acostumaven a estudiar el piano) i nois (que acostumaven a estudiar el violí).</p>
      <div class="video">
        <div class="youtube-player" data-id="aNH37BGQxps"></div>
        <div class="caption">Wolfgang Amadeus Mozart – <em>Sonata per a fortepiano i violí en Sol Major</em> K.379 – <em>Adagio</em> – <em>Allegro</em> (1781).</div>
      </div>
    </section>
    <section>
      <p>El desenvolupament de la <strong>Il·lustració</strong>, que advoca per la raó com a forma d’establir un sistema ètic, portarà als enciclopedistes francesos a aspirar a l'educació de la societat com a mitjà per a acabar amb l’Antic Règim. 
        La <strong>«música per a les masses»</strong> esdevé un nou ideal, música dirigida a la gent que fins a aquell moment havia romàs exclosa dels entreteniments cortesans.</p>
      <p>Les associacions filharmòniques organitzen concerts públics (aquest tipus d’esdeveniment es va originar a Paris, i cap a la dècada de 1770 ja s’havia estès a altres ciutats d’arreu d’Europa). 
        El gènere que s’interpretava en aquests concerts és la <strong><em>simfonia</em></strong>, en un principi derivada de la obertura italiana en tres temps (ràpid-lent-ràpid), però que es va anar desenvolupant com a gènere independent, insertant un minuet entre els dos darrers moviments. 
        La simfonia significa també la consolidació de la <strong><em>música pura</em></strong>: música sense cap altra funció més que la de ser escoltada.</p>
      <p>Els focus més importants d’aquesta nova música van ser Milà, Viena i Mannheim.</p>
      <p>A Milà, <strong>Giovanni Battista Sammartini</strong> (c. 1701 - 1775), compositor que s’havia fet conegut per la seva música sacra i que també treballava per a l’aristocràcia, va començar a escriure simfonies cap a començaments dels 1740s, evolucionant progressivament de l’estil Barroc cap al clàssic. 
        Les seves obres van tenir una gran difusió internacional, i de fet, la recuperació de la seva música a finals del segle XX va ser possible gràcies a les còpies conservades fora de Milà.</p>
      <div class="video">
        <div class="youtube-player" data-id="EyT9f6ntYGM"></div>
        <div class="caption">Giovanni Battista Sammartini – <em>Simfonia en Fa Major</em>, No.32 (1765?).</div>
      </div>
      <p>També als 1740s va iniciar la seva activitat l’orquestra de la cort de l’elector del Palatinat, Karl Theodor, a <strong>Mannheim</strong>. 
        Karl Theodor va ser un gran patró de les ciències i de les arts, i el seu interès per la música el va portar a anar ampliant la seva orquestra, que esdevindria una de les més grans d’Europa. 
        El primer director d’aquesta formació, <strong>Johann Stamitz</strong> (1715-1757) va portar-hi alguns dels millors músics de Bohèmia, i va començar a experimentar amb la simfonia, aportant-hi <strong>contrastos de dinàmica</strong>, <strong>textures homofòniques</strong> i efectes dramàtics. 
        Es va establir la moderna <strong>divisió en seccions de l'orquestra</strong> (corda, fusta, metall i percussió). 
        La música de l’orquestra de Mannheim serviria de model per a compositors posteriors, com Wolfgang Amadeus Mozart -tot i que el seu pare Leopold trobava aquesta nova música «amanerada».</p>
      <div class="video">
        <div class="youtube-player" data-id="GXINt6w1H74"></div>
        <div class="caption">Johann Stamitz - <em>Simfonia en Mi bemoll Major</em> No.8, I-<em>Allegro</em> (1759).</div>
      </div>
    </section>
    <section>
      <div class="imatge">
        <img src="imgs/17_vernet_calma_620.jpg" alt="Joseph Vernet - Calma en un port mediterrani (1770)" title="Joseph Vernet - Calma en un port mediterrani (1770)">
      </div>
      <div class="imatge">
        <img src="imgs/17_vernet_tempesta_620.jpg" alt="Joseph Vernet - Tempesta en un port mediterrani (1767)" title="Joseph Vernet - Tempesta en un port mediterrani (1767)">
      </div>
      <p>De <strong>Carl Philipp Emanuel Bach</strong> (1714 – 1788), Mozart en digué «Bach és el pare, nosaltres som els fills». 
        El cinquè fill de Johann Sebastian Bach (i un dels quatre que es dedicarien a la música), va treballar per al rei Frederic de Prússia a Berlin, fins el 1768, quan va succeir el seu padrí Telemann com a mestre de capella a Hamburg. 
        En destaca la seva obra per a teclat (sonates, concerts, fantasies), i les seves simfonies. 
        Moltes de les seves obres s’emmarquen dins de l’<strong><em>empfindsamer Stil</em></strong>, la manifestació centreeuropea de l’estil galant, que se centra més en els <strong>sentiments de l’individu</strong> i en els <strong>contrastos dramàtics</strong> (arribant cap als 1770 a la fase anomenada <strong><em>Sturm und Drang</em></strong>).</p>
      <div class="video">
        <div class="youtube-player" data-id="LrErIvIMWO0"></div>
        <div class="caption">Carl Philipp Emanuel Bach - <em>Simfonia en Do major</em>, Wq 182/3 (1773).</div>
      </div>
      <p>Les <strong><em>fantasies lliures</em></strong> de C.P.E. Bach, peces sense forma definitiva similars a la <strong>improvisació</strong>, de caràcter fragmentari, busquen fugir dels esquemes fixos per a poder «emocionar i calmar en pocs moments els distints afectes» i són un clar exemple de producció musical en l'estil de l’<em>Sturm und Drang</em>.</p>
      <div class="video">
        <div class="youtube-player" data-id="njKKW8w_cPg"></div>
        <div class="caption">Carl Philipp Emanuel Bach - <em>Fantasia en Fa sostingut menor</em>, Wq 67 (1787).</div>
      </div>
      <p>C.P.E. Bach també va ser dels primers compositors en escriure per a <strong>instruments mecànics</strong>, caixes de música i rellotges musicals que eren populars entre les classes altes de l’època. 
        Bach va escriure trenta peces per a aquests instruments, com també ho farien altres compositors com Haydn o Beethoven.</p>
      <div class="video">
        <div class="youtube-player" data-id="-Rz9JcOaZw4"></div>
        <div class="caption">Rellotge musical amb música de Josef Haydn a l'Speelklok Museum d'Utrecht.</div>
      </div>
    </section>
    <section>
      <p>La necessitat de treballar la tècnica dels instruments orquestrals va fer que se seguissin escrivint <strong>concerts solistes</strong>, com ja es feia al Barroc, tot i que ara l'acompanyament prescindeix del <em>continuo</em>. 
        Se seguiria amb la mateixa forma de <strong>tres moviments</strong>, ràpid-lent-ràpid, però ara el primer moviment acostumaria a tenir forma d’<em>allegro de sonata</em>, i el tercer, de rondó. 
        Es van escriure concerts per a tots els instruments, però els més abundants van ser els concerts per a violí i els concerts per a pianoforte, que a partir de mitjans de segle acabaria fent desaparèixer el clavicordi.</p>
      <p><strong>Johann Christian Bach</strong> (1735-1782), el divuitè fill de J.S. Bach (l’onzè i darrer nen), va estudiar amb el seu germà Carl Philipp Emanuel, i a Bolonya amb Giambattista Martini. 
        Durant la seva estada a Itàlia es va convertir al catolicisme i va treballar a la catedral de Milà. 
        El 1762 es va traslladar a Londres, on hi va estrenar tres òperes. 
        L’èxit de les seves obres a la capital britànica el van portar a treballar com a mestre de música de la reina. 
        Va compondre nombroses obres per a teclat i orquestra. 
        També va ser mestre de Mozart durant cinc mesos, quan el seu pare el va portar a Londres, i es considera que va tenir una gran influència sobre el seu estil primerenc.</p>
      <div class="video">
        <div class="youtube-player" data-id="DXGNfxyq9QA"></div>
        <div class="caption">Johann Christian Bach - <em>Concert per a clavicordi o piano i corda en Mi bemoll</em>, Op.7, No.5 (1770).</div>
      </div>
    </section>
    <section>
      <p><strong>Joseph Haydn</strong> (1732-1809) va ser una figura clau en la consolidació de la simfonia i del quartet de corda. 
        Va estudiar a Viena, i després d’uns anys difícils va entrar al servei dels Esterházy, una de les famílies més riques de l’aristocràcia hongaresa, per als qui treballaria durant més de trenta anys, dirigint obres pròpies i d’altres compositors contemporanis, adaptant òperes italianes... 
        En aquest temps va escriure més de 100 simfonies, quartets de corda, concerts, sonates, altres peces menors i música religiosa. 
        Va esdevenir el músic més reconegut d’Europa, contribuint a la difusió de l’estil clàssic per tot el continent. 
        Després de la mort del príncep Nikolaus I Esterházy el 1790, els seus successors es van interessar menys per la música, i Haydn va tenir l’oportunitat de viatjar a Londres un parell de cops (1791 i 1794), on hi va fer una sèrie de concerts i hi va compondre noves simfonies. 
        De tornada a Viena va compondre nou innovadors quartets de corda i un parell d’oratoris, <em>La creació</em> i <em>Les estacions</em>, influït per les obres de Handel que havia pogut escoltar a Londres. 
        També va donar classes a compositors com <a href="https://ca.wikipedia.org/wiki/Marianne_von_Martines" target="_blank"><strong>Marianna von Martines</strong></a> (1744-1812), <strong>Marianna Auenbrugger</strong> (1759-1782) o Ludwig van Beethoven.</p>
      <div class="video">
        <div class="youtube-player" data-id="OpD9ofCm6Ak"></div>
        <div class="caption">Joseph Haydn – <em>Simfonia No.45 en Fa sostingut menor "Els adéus"</em> (1772).</div>
      </div>
      <div class="video">
        <div class="youtube-player" data-id="5Ekfl_RAnA0"></div>
        <div class="caption">Joseph Haydn – <em>Simfonia No.92 en Sol Major "Oxford"</em> (1789).</div>
      </div>
    </section>
    <section>
      <p>La formació de <strong>cambra</strong> més típica del classicisme va ser el <strong><em>quartet de corda</em></strong> (dos violins, viola i cello). 
        La sonata escrita per a aquesta formació també prengué el nom de <em>quartet de corda</em>. 
        Altres formacions populars de l’època van ser el <em>trio de corda</em> (violí, viola i cello, o dos violins i cello) i el <em>trio de piano</em> (violí, cello i piano).</p>
      <p>La <strong>forma</strong> del quartet de corda és la mateixa de la simfonia clàssica (<em>allegro de sonata</em>, moviment lent, minuet i un moviment ràpid al final, normalment en forma de rondó).</p>
      <p>És un gènere que neix dins l’<strong>àmbit domèstic</strong>, per a poder ser interpretat per aficionats. 
        El primer violí té el paper més difícil, de manera que es podia pagar a un professional per a que l’interpretés i ensenyés a la resta de músics a millorar la seva tècnica.</p>
      <div class="video">
        <div class="youtube-player" data-id="iZo9FoajL4A"></div>
        <div class="caption">Joseph Haydn – <em>Quartet en Mi bemoll Major "La broma"</em>, Op.33 No.2 (1781).</div>
      </div>
    </section>
    <section>
      <p><strong>Wolfgang Amadeus Mozart</strong> (1756 – 1791) és el compositor més conegut del classicisme. 
        Fill del músic <strong>Leopold Mozart</strong>, va començar a practicar música de molt petit, educat pel seu pare, que el va passejar per tot Europa com a nen prodigi. 
        El 1769 va guanyar la plaça de mestre de concerts a Salzburg. 
        Després d’una sèrie de viatges a Itàlia, on hi estrenà algunes òperes, va visitar Viena, on va conèixer la música de Haydn, París (de camí va visitar l’orquestra de Mannheim), i finalment va deixar el seu càrrec a Salzburg per a traslladar-se a Viena, on acabaria morint amb 35 anys.</p>
      <p>Mozart va compondre en pràcticament tots els gèneres, destacant especialment en l’òpera i en el concert per a piano. 
        Va saber combinar tots els estils que va anar coneixent en els seus viatges, començant per l’estil galant de J.C.Bach, i seguint per les innovacions tècniques i texturals de l’orquestra de Mannheim, l’obertura italiana i l’òpera bufa, l’<em>Sturm und Drang</em>, i fins i tot elements del contrapunt del Barroc (probablement influenciat per Haydn), com es pot apreciar en els finals d’algunes de les seves simfonies més conegudes.</p>
      <div class="video">
        <div class="youtube-player" data-id="6Sxp9M0Jm4w"></div>
        <div class="caption">Wolfgang Amadeus Mozart – <em>Concert per a piano en La Major</em>, K.488 (1800).</div>
      </div>
      <div class="video">
        <div class="youtube-player" data-id="SiX3z_fOR5k"></div>
        <div class="caption">Wolfgang Amadeus Mozart – <em>Simfonia No.41 en Do Major "Jupiter"</em>, K.551, IV-<em>Molto allegro</em> (1788). (<a href="C6EOb86YdIs" target="_blank">Aquí</a> la simfonia complerta).</div>
      </div>
    </section>
    <section>
      <div class="imatge">
        <img src="imgs/17_goya_620.jpg" alt="Francisco de Goya - Ball a la riba del Manzanares (1776)" title="Francisco de Goya - Ball a la riba del Manzanares (1776)">
      </div>   
      <p>En la producció de Mozart també hi podem trobar exemples de dues de les <strong>modes de caràcter nacional</strong> més destacades del segle XVIII: d’una banda, l’espanyola, amb la popularització del <strong>fandango</strong> entre els compositors europeus (també en trobem exemples en obres de Lully o Gluck, a més dels compositors establerts a Espanya, com Luigi Boccherini), i d’altra banda, la <strong>moda turca</strong>, causada per la proximitat i l’amenaça de l’imperi turc, amb les seves bandes militars, que serien copiades pels països de l’Europa occidental.</p>
      <div class="video">
        <div class="youtube-player" data-id="uWYmUZTYE78"></div>
        <div class="caption">Wolfgang Amadeus Mozart – <em>Sonata per a piano No.11 en La Major</em>, K.331 - III<em>Alla turca: Allegretto</em> (1783?).</div>
      </div>
      <p><strong>Luigi Boccherini</strong> (1743 - 1805), de família d’artistes, va estudiar a Roma i va esdevenir el millor violoncelista del seu temps. 
        Va treballar a la cort de Viena, després es va establir a Paris, on va publicar algunes obres, i, convidat per l’ambaixador espanyol, es va acabar establint a Madrid el 1768, on va residir fins la seva mort, i on va compondre molta música de cambra, especialment quintets, en molts dels quals hi va assimilar la música popular local i hi va incorporar la guitarra.</p>
      <div class="video">
        <div class="youtube-player" data-id="LeMMnJtAUbQ"></div>
        <div class="caption">Luigi Boccherini – <em>Quintet amb guitarra en Re Major</em>, No.4, G.448, IV-Fandango (1798).</div>
      </div>   
    </section>
    <section>
      <p><strong>Ludwig van Beethoven</strong> (1770 – 1827) va ser el més jove dels compositors de l’anomenada <em>escola vienesa</em> (juntament amb Gluck, Haydn i Mozart). 
        La seva obra se situa a la <strong>transició entre el classicisme i el romanticisme</strong>.
        A l’igual que Haydn i Mozart, va escriure nombroses sonates per a piano, música de cambra, una òpera, música sacra... Però sobretot va ser famós per les seves simfonies.</p>
      <p>Després d’una infantesa difícil a Bonn i de la mort de la seva esposa, el 1792 es va traslladar a Viena, on va estudiar amb diversos mestres, especialment Antonio Salieri, i va anar adquirint fama com a pianista virtuós i mestre de música. 
        El 1794, amb 24 anys, va publicar la seva primera obra important, tres trios, a la que seguirien tres sonates per a piano el 1796, i la primera simfonia el 1800. 
        Les obres d’aquesta primera etapa segueixen encara les formes del classicisme.</p>
      <div class="video">
        <div class="youtube-player" data-id="PMDS6UeFmn8"></div>
        <div class="caption">Ludwig van Beethoven – <em>Sonata per a piano en Do menor "Patètica"</em>, Op.13, I-<em>Grave - Allegro di molto e con brio</em> (1799) (comentari).</div>
      </div>
      <div class="video">
        <div class="youtube-player" data-id="B6DCOe0K-8w"></div>
        <div class="caption">Ludwig van Beethoven – <em>Sonata per a piano en Do menor "Patètica"</em>, Op.13, II-<em>Adagio cantabile</em> (1799) (comentari).</div>
      </div>
      <div class="video">
        <div class="youtube-player" data-id="H-pwoM7ASXc"></div>
        <div class="caption">Ludwig van Beethoven – <em>Sonata per a piano en Do menor "Patètica"</em>, Op.13, III-<em>Rondo - Allegro</em> (1799) (comentari).</div>
      </div>
    </section>
  </main>
  <nav>
    <ul>
      <li><a href="unitat16.html">&lt;&lt; L'òpera al segle XVIII</a></li>
      <li class="right"><a href="unitat18.html">El Romanticisme &gt;&gt;</a></li>
    </ul>
  </nav>

    <script src="light-yt-embed.js"></script>

</body>
</html>