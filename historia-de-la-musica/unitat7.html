<!DOCTYPE html>
<html lang="ca">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <meta name="author" content="Jordi Sánchez">
    <meta http-equiv="expires" content="604800">
    <link rel="stylesheet" href="style.css">
    <title>La polifonia al segle XV (I): de Dufay a Obrecht - Apunts d'Història de la Música 2020-21 | Aula de Música Moderna i Tradicional</title>
</head>
<body>
    <nav>
      <a href="unitat6.html">La polifonia al segle XIV</a>
      <a href="index.html">Index</a>
      <a href="unitat8.html">La polifonia al segle XV (II): des Prez i els seus contemporanis</a>
    </nav>
    <main>
      <h1>La polifonia al segle XV (I): de Dufay a Obrecht</h1>
      <section>
        <p>Durant el segle XIV també es desenvolupa el comerç amb la Xina a travès de la ruta de la Seda (n’arribaran invents com la pólvora, la brúixola o la impremta, a més d’articles de luxe). També s’inicia l’expansió de l’Imperi turc, que al cap del temps provocarà l’expansió del comerç europeu per l’Atlàntic. Les ciutats van guanyant protagonisme, i apareix la burgesia comerciant, que a mida que vagi guanyant poder voldrà competir en luxe i cultura amb la noblesa.</p>
        <div class="imatge">
          <img src="imgs/lliga-hanseatica.jpg" alt="Mapa de la xarxa de comerç de la lliga Hanseàtica a començaments del segle XV">
        </div>
        <p>El segle XV musical estarà marcat per l’extensió per Europa de l’estil dels compositors de la zona del Nord de França, la Borgonya i els Països Baixos, en el que s’ha anomenat escola francoflamenca.</p>
        <p>A finals del s. XIV Johannes Tapissier, compositor per al duc Felip II de Borgonya, viatja amb ell a Avinyó, on coincideix amb els compositors de l’Ars subtilior. Després d’aquesta visita, Tapissier, que era un poeta i compositor de força renom (tot i que només ens han arribat tres obres seves), crea una escola a París on la cort de Borgonya hi envia nens per a que aprenguin cant. Uns anys més tard, a començaments del s XV, la capella dels comtes de Borgonya és la més esplendorosa de tota Europa, superant les d’Avinyó i la dels reis de França.</p>
        <p>El 1419 s’inicia el ducat de Felip III de Borgonya (el Bo). La seva cort esdevé el centre més important de les arts a Europa. Cal destacar la relació d’aquest territori amb Anglaterra (d’on importava llana) i també el comerç amb les ciutats italianes (Arnolfini li portava seda i tela d’or, per exemple).
          Als Països Baixos i a Itàlia comença el Renaixement en la pintura, l’escultura i l’arquitectura (imitació de la natura, retorn al classicisme grecoromà, humanisme).</p>
        <div class="imatge">
          <img src="imgs/Jan_van_Eyck_-_Portrait_of_Giovanni_Arnolfini_and_his_Wife_-_WGA7689.jpg" alt="Retrat del matrimoni Arnolfini, Jan van Eyck, 1434">
        </div>
        </section>
        <section>
          <p>Tot i que n’han sobreviscut poques fonts, sembla ser que la música polifònica anglesa va ser una influència bastant destacable a la cort de Borgonya en aquesta època, especialment per l’ús d’intervals de tercera i de sisena, que durant els segles anteriors s’havien considerat dissonàncies. 
            El compositor anglès més famós va ser John Dunstable, de qui s’ha perdut gairebé tota la producció. 
            https://www.youtube.com/watch?v=qQjdEbZH2wI – Quam pulchra es. Motet a tres veus, primera meitat s.XV</p>
          <p>En la música de l’escola francoflamenca, el text anirà guanyant protagonisme progressivament. 
            Es normalitzarà el moviment per graus conjunts, i s’anirà introduint el cromatisme.</p>
        </section>
        <section>
          <p>Guillaume Dufay (c.1400 - 1474):  Prinicpal exponent de l’escola borgonyona.
            https://www.enciclopedia.cat/ec-gem-10383.xml
            És possible que nasqués a Cambrai. Cap al 1420 ja és a Pesaro, on serví a la família Malatesta. 
            El 1428 és ordenat sacerdot i entra a la capella papal de Roma. 
            La resta de la seva vida va transcórrer entre Bolonya, la Savoia, on servia a la família ducal, i Cambrai. 
            Va compondre tant música secular (balades, rondós i motets) com religiosa. 
            És possible que fos l’inventor del fauxbourdon. 
            Compon quatre misses cícliques basades en melodies extralitúrgiques («Se la face ay pale», «L’homme armé»). 
            En la seva música el text encara és un element secundari, les proporcions de les obres i de les melodies encara estan subordinades a proporcions numèriques.</p>
          <p>https://www.youtube.com/watch?v=9YZvETy2jFY Resvellies vous (1423), ballade de la seva primera època, remarcable per la quantitat d’idees melòdiques i harmòniques que conté.</p>
          <p>https://www.youtube.com/watch?v=0BJ-9TVqYC4 Se la face ay pale (1430s), ballade.</p>
          <p>https://www.youtube.com/watch?v=DicJE1my1p8 Gloria de la Missa Se la face ay pale (ca. 1453), on fa servir el tenor de la seva ballade com a cantus firmus, primer tres cops més lent, després dos cops més lent, i finalment al mateix ritme de l’original. 
            A més, tots els moviments d’aquesta missa comparteixen el mateix cantus firmus i el mateix motiu en els primers compassos.</p>
          <p>https://www.youtube.com/watch?v=6mcxEtyEUw4 Ave maris stella (c. 1450). Himne que fa servir la tècnica del fauxbourdon per a harmonitzar les veus.</p>
          <div class="imatge">
            <img src="imgs/DufayBinchois.jpg" alt="">
          </div>
          <p>Un contemporani de Dufay és Gilles Binchois (c.1400 - 1460). 
            Amb un estil molt influenciat per la música anglesa de la seva època, molt més clar, melòdic i simple que els compositors de l’Ars Subtilior, va ser un músic molt reconegut pels seus contemporanis (a la seva mort Dufay i Ockeghem li dedicaren composicions). 
            Les seves obres van servir de material de base per a les composicions de molts dels músics de l’escola francoflamenca.</p>
          <p>https://www.youtube.com/watch?v=MITDlkxmUgI De plus en plus (c.1425). La majoria de les obres de Binchois son chansons (una setantena). 
            La majoria són rondós, forma que durant aquesta època va anar desplaçant progressivament la ballade i el virelai.</p>
            <p>https://www.youtube.com/watch?v=_snuhaYa-J4 Dueil angoisseus (c. 1450), una ballade que posa música a un poema de Christine de Pizan.</p>
        </section>
        <section>
          <p>Cap al 1450 Gutenberg inventa la impremta de tipus mòbils (encara es trigarà uns anys en començar a imprimir música: a Alemanya els primers missals amb música impresa amb tipus mòbils daten del 1465, i el 1476 ja se n’imprimeixen a Parma i a Roma. 
            El 1487 s’imprimirà el primer llibre de música mitjançant xil·lografia: Opusculum musices de Nicolò Burzio, a Bolonya).
            https://musicprintinghistory.org/</p>
          <p>El 1453 és l’any de la caiguda de Constantinoble a mans dels turcs. 
            Avenç de l’imperi otomà, que blocarà el pas al comerç d'Europa amb l'Orient i provocarà l'inici de l'era de l'exploració.</p>
          <p>Cap al 1450 es composa «L’homme armé», una de les cançons més famoses de l’època. 
            Servirà de cantus firmus per a més de 40 composicions, la majoria entre 1450 i 1510. https://www.youtube.com/watch?v=t-E2_iNmYOE</p>
        </section>
        <section>
          <p>Es creu que L'homme armé podria haver estat composada per Antoine Busnois (c.1430-1492). 
            La seva missa «L’homme armé» https://www.youtube.com/watch?v=kmbkSgSt4Xs és una de les primeres, juntament amb la de Dufay, en fer servir aquesta melodia com a cantus firmus.</p>
          <p>A més de dues misses i deu motets, va composar una seixantena de cançons, entre elles Fortuna desperata https://www.youtube.com/watch?v=bCS9I8NLvuA , una altra melodia que es va fer servir com a cantus firmus en un grapat de misses d’aquest període. 
            Les seves obres mantenen la simplicitat de Dufay i Binchois, però introdueixen un major ús de la imitació.</p>
          <p>https://www.youtube.com/watch?v=LqdMiSCe-_A Je ne puis vivre (c. 1460), virelai.</p>
        </section>
        <section>
          <p>Johannes Ockeghem (~1410-25?-1497): Sembla ser que estudià música a Borgonya (potser amb Binchois). 
            Després serví a la cort francesa. 
            El 1470 va viatjar a Castella per a intentar arranjar el matrimoni d’Isabel I amb el germà de Lluís XI de França. 
            Va ser el compositor més famós de la seva època. 
            Va escriure música amb contrapunts molt complicats (la més complexa és la Missa prolationum, on les veus fan cànons a diferents proporcions i a més a més a cada moviment l’interval que separa les veus es va ampliant, des de l’unisó fins a l’octava https://www.youtube.com/watch?v=ZWLsLAujZzI ). 
            També  va escriure moltes chansons, més simples però plenes d'elegància.</p>
          <p>https://www.youtube.com/watch?v=kDxU4KmcBbE - Explicació de la Missa Cuiusvis toni</p>
        </section>
        <section>
          <p>Aquests compositors (Dufay i Binchois, Busnois, Ockeghem) són els noms més destacats de les primeres etapes de l’escola francoflamenca, però en realitat hi va haver desenes de músics d’aquesta zona d’Europa que, potser sense tenir tanta influència, van seguir trajectòries similars (entraven de nens a estudiar cant, destacaven i viatjaven a la resta d’Europa per a servir a les corts dels reis i nobles). Alguns altres noms importants de l’època:
            - Johannes Tinctoris (c.1435-1511) (Cambrai-Nàpols (cort Aragonesa)); composa 4 misses (1 homme armé), 5 motets, 9 cançons seculars. És especialment conegut pels seus tractats de música.
            - Johannes Regis (c.1425-c.1496). Va ser secretari de Dufay a Cambrai. Composà 2 misses (2 homme armé), 7 motets, 2 rondós. El primer en escriure per a cinc veus. https://www.youtube.com/watch?v=gBKEx_pzd2s</p>
          <p>- Guillaume Faugues (5 misses (1 homme armé)). Us de la paròdia (material polifònic d’una altra composició).
            - Firminus Caron (5 misses (una de les primeres homme armé)). Us de la imitació, potser l’iniciador d’aquest recurs. La seva chanson  Helas que pourra devenir va ser una de les més copiades en manuscrits de l’època.
            - Loyset Compère (c.1445 – 1518) (Artois – Milà – França (Carles VIII, l’acompanya en la invasió a Roma) – Cambrai). Poques misses (6? 1 homme armé). Sobretot chansons i motets, molts amb influència italiana i d’altres en l’estil de Dufay. Força irreverent. https://www.youtube.com/watch?v=bLOHA1b9bnk</p>
          <p>- Jacob Obrecht (1457-1505) (Flandes i Països Baixos, però un parell de viatges a Itàlia). El més famós compositor de misses de la seva època, influenciat per Busnois i Ockeghem. Gran varietat de tècniques compositives.
            - Alexander Agricola (1445-1506) (Gant – Milà – Florència – Cambrai – Rei de França  - Felip I de Castella – (mor a Valladolid)). Estil inicial influenciat per Ockeghem, anirà evolucionant cap a l’estil més imitatiu de Josquin des Prez.</p>
          <p>https://www.youtube.com/watch?v=zzqI6a3wgkQ – Agricola, Cecus non judicat de coloribus (instrumental)</p>
          <p>  - Johannes Prioris (c.1460 – c.1514) (Bravant – Roma – Lluís XII de França). 6 misses, inclosa una de les primeres misses polifòniques de difunts. Motets, chansons, motet-chansons. Influenciat per Busnois i per la música italiana.
            - Marbrianus d’Orto (c.1460 – 1529) (Tournai-Roma-Nivelles-Grande Chapelle (Felipe el Hermoso/Juana la Loca)-Capilla Flamenca (Carles V)). Vàries misses cantus firmus (1 homme armé), 1 missa canònica (Missa [Ad fugam]), motets amb cantus firmus i chansons. Transició estil s XV – inicis XVI.</p>
          <p>https://www.youtube.com/watch?v=MNeoiJui4CQ – Documental sobre la Missa de Sant Donat d'Obrecht</p>
        </section>
        <section>
          <p>El 1490 es casen Francesc II de Gonzaga i Isabel d’Este. La seva cort de Màntua, i en menor mesura les de Ferrara i Urbino, esdevenen el centre de la producció de la frottola, un gènere que adapta melodies i elements populars al gust de les classes nobles, i que donarà pas al madrigal. 
            Les melodies tenen un rang limitat i repeteixen moltes notes. Els frottolistes eren poetes i compositors, i s’acompanyaven al llaüt. 
            https://www.youtube.com/watch?v=WNmeGzjK6Ic Zephiro spira – Bartolomeo Tromboncino (1509)</p>
          <p>Cap als 1510-1520 l’estil comença a passar de moda, donant pas a la villanesca. En la seva forma més seriosa es combinarà amb elements de la polifonia francoflamenca i donarà pas al madrigal.</p>
        </section>
    </main>

    <script src="light-yt-embed.js"></script>

</body>
</html>