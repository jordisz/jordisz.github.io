<!DOCTYPE html>
<html lang="ca">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <meta name="author" content="Jordi Sánchez">
    <meta http-equiv="expires" content="604800">
    <link rel="icon" href="imgs/ico.ico">
    <link rel="stylesheet" href="style.css">
    <title>La guerra dels Romàntics i els nacionalismes musicals - Apunts d'Història de la Música 2020-21 | Aula de Música Moderna i Tradicional</title>
</head>
<body>
  <div class="toindex"><a href="index.html">Apunts d'Història de la Música 2020-21</a></div>
  <nav>
    <ul>
      <li><a href="unitat20.html">&lt;&lt; L'òpera al segle XIX</a></li>
      <li class="right"><a href="unitat22.html">Les músiques urbanes. L'<em>era del jazz</em> &gt;&gt;</a></li>
    </ul>
  </nav>
  <main>
    <h1>La guerra dels Romàntics i els nacionalismes musicals</h1>
  <section>
    <div class="imatge">
      <img src="imgs/21_war_620.jpg" alt="meme: Wagner contra Brahms">
    </div>
    <p>Les innovacions de Liszt i Wagner van ser el detonant de l’anomenada <strong>«Guerra dels Romàntics»</strong> entre els músics centroeuropeus més <strong>conservadors</strong> (l’anomenada <em>escola de Leipzig</em>), encapçalats per Clara Schumann i Johannes Brahms, i els partidaris de la <strong>música «moderna»</strong>, liderats per Liszt i la <em>Nova Escola Alemanya</em> a Weimar. 
      Curiosament, tots dos grups van tenir la figura de Beethoven com a heroi artístic, els conservadors veient-lo com un cim insuperable i els progressistes com el començament de la nova música.<br/>
      Els músics de Weimar eren partidaris de fer servir noves formes (peces sense forma clara, poema simfònic...), enfront de la preferència de les formes clàssiques per part dels de Leipzig. 
      Tot i això, dins de cadascuna de les parts hi va haver músics que en un moment o un altre van defensar idees inconsistents amb aquesta divisió.</p>
    <div class="imatge">
      <img src="imgs/21_brahmsphantasie_620.jpg" alt="Max Klinger i Johannes Brahms - 'Alte Liebe', del llibre Brahmsphantasie (1894)" title="Max Klinger i Johannes Brahms - 'Alte Liebe', del llibre Brahmsphantasie (1894)">
    </div>
    <p>Aquesta polèmica explica la recepció que va tenir en el seu temps l’obra de <strong>Johannes Brahms</strong> (1833-1897). 
      Fill de músic, va treballar de pianista i el 1853 conegué al violinista hongarès <strong>Ede Reményi</strong>, amb qui emprengué una gira musical que el portaria a conèixer a <strong>Franz Liszt</strong>, al violinista <strong>Joseph Joachim</strong> i al matrimoni <strong>Schumann</strong>. 
      El 1868 es va establir a Viena, però sempre va seguir viatjant per Europa.<br/>
      És potser el primer compositor conscient de pertànyer a una tradició «clàssica», i en les seves obres va servir-se de les formes clàssiques, per la qual cosa va ser criticat pels músics moderns. 
      Tot i això, va aportar nous recursos a les formes tradicionals, especialment rítmics, per la qual cosa seria vist com un innovador pels seus defensors, i reivindicat més endavant per compositors avantguardistes del segle XX.</p>    
    <div class="video">
      <div class="youtube-player" data-id="yZjQLiw8Ceg"></div>
      <div class="caption">Johannes Brahms: <em>Simfonia No. 4 en mi menor</em>, op.98 (1884). El darrer moviment d'aquesta simfonia pren la forma barroca d’una chaconne sobre un tema de Bach.</div>
    </div>
    <div class="video">
      <div class="youtube-player" data-id="JyOtXL-0fAQ"></div>
      <div class="caption">Johannes Brahms: <em>Quintet per a piano en fa menor</em>, op.34 (1864).</div>
    </div>
    <div class="video">
      <div class="youtube-player" data-id="Nzo3atXtm54"></div>
      <div class="caption">Johannes Brahms: <em>Dansa hongaresa no. 5</em> (c. 1858-68).</div>
    </div>
  </section>
  <section>
    <p>Els dos compositors que van enllaçar l'estil del romanticisme tardà de la segona meitat del segle XIX amb les noves tendències que apareixerien a començaments del segle XX van ser <strong>Richard Strauss</strong> (1864-1949) i <strong>Gustav Mahler</strong> (1860-1911).
    Tots dos van donar per superada la polèmica entre moderns i conservadors, i van desenvolupar un llenguatge orquestral elaborat i complex, amb un estil armònic avançat, molt influït per Wagner.
    Les obres més destacades d'Strauss són els seus poemes simfònics, com <em>Don Juan</em> (1888), <em>Till Eulenspiegel</em> (1895), <em>Així parlà Zarathustra</em> (1896), <em>Don Quixote</em> (1897), <em>Ein Heldenleben</em> (<em>Una vida d'heroi</em>) (1899), o <em>Simfonia Alpina</em> (1915).
    També va compondre setze òperes, d'entre les quals en destaquen <em>Salomé</em> (1905) i <em>Elektra</em> (1909), que va ser la primera de les seves col·laboracions amb l'escriptor Hugo von Hofmannsthal.<br/>
    Per la seva banda, Mahler va innovar en el terreny de la simfonia, amb obres programàtiques amb molt d'èmfasi en l'orquestració, i amb la introducció de dissonàncies i modulacions abruptes.
    A més de les seves simfonies, Mahler és recordat per la seva obra vocal, destacant el cicle <em>Kindertotenlieder</em> (<em>Cants per als infants morts</em>) i la simfonia <em>Das Lied von der Erde</em> (<em>El cant de la terra</em>), sobre una antologia de poemes xinesos, i considerada per molts la seva millor obra.</p>
    <div class="video">
      <div class="youtube-player" data-id="5PvCGu2Ue0U"></div>
      <div class="caption">Richard Strauss: <em>Don Quixote</em> (1898).</div>
    </div>
    <div class="video">
      <div class="youtube-player" data-id="nfitWEZlBVY"></div>
      <div class="caption">Gustav Mahler: <em>Nun will die Sonn’ so hell aufgeh’n</em>, del cicle <em>Kindertotenlieder</em> (1904).</div>
    </div> 
  </section>
  <section>
    <div class="imatge">
      <img src="imgs/21_sorrieu_620.jpg" alt="Frédéric Sorrieu - La République universelle, démocratique et sociale (1848)" title="Frédéric Sorrieu - La République universelle, démocratique et sociale (1848)">
    </div>
    <p>Davant de l’hegemonia de la música germànica, de les innovacions de Wagner i Liszt i paral·lelament a les revoltes liberals i els moviments nacionalistes de la segona meitat del segle XIX, es va produir el fenòmen del <strong><em>nacionalisme musical</em></strong> en diferents països, quan els seus compositors van prendre el folklore local (musical i/o literari) com a inspiració per a les seves composicions.<br/>
    Ja hem vist casos com el de <strong>Chopin</strong>, que s’inspirava en la música folklòrica polonesa en el moment de la lluita de Polònia contra la dominació russa, o <strong>Verdi</strong>, vinculat a la unificació italiana.</p>
  </section>
  <section>
    <div class="imatge">
      <img src="imgs/21_bilibin_620.jpg" alt="Ivan Bilibin - Il·lustració per a El conte del tsar Saltan, d'Aleksandr Puixkin (1905)" title="Ivan Bilibin - Il·lustració per a El conte del tsar Saltan, d'Aleksandr Puixkin (1905)">
    </div>
    <p>A <strong>Rússia</strong>, la figura de <strong>Mikhaïl Glinka</strong> (1804-1857), amb la seva òpera <em>Una vida pel tsar</em> (1836), va suposar l’inici d’una música russa, afavorida també per la creació de conservatoris a Sant Petersburg i a Moscou.<br/>
    El 1856 es va constituir l’anomenat <em>Grup dels Cinc</em>, un grup de compositors russos amb el propòsit de crear una música específicament russa en lloc d’imitar les formes de l’Europa occidental. 
    El grup el formaren <strong>Mili Balàkirev</strong> (1837-1910), <strong>César Cui</strong> (1835-1918), <strong>Modest Mússorgski</strong> (1839-1881), <strong>Nikolai Rimski-Kórsakov</strong> (1844-1908) i <strong>Aleksandr Borodín</strong> (1833-1887). 
    Aquests compositors van partir de la música dels compositors romàntics, incorporant elements folklòrics russos i orientalismes.
    La música d’aquest grup és la que presentaria a París l’empresari Diaghilev, explotant l’element «exòtic» i «oriental» que entusiasmaria al públic de l’època. 
    Tot i això, hi va haver altres compositors russos que, al no compondre en un estil tan «primitiu», no van ser tan ben rebuts d’entrada pel públic francès, com és el cas de <strong>Piotr Ilitx Txaikovski</strong> (1840-1893), qui, si bé d’entrada va adoptar una estètica més occidentalista, va mantenir bones relacions amb la majoria de músics del Grup dels Cinc i va fer servir elements russos en les seves obres.</p>
    <div class="video">
      <div class="youtube-player" data-id="wiexn6O9To4"></div>
      <div class="caption">Alexander Borodin: <em>Danses polovtsianes</em>, de l'òpera <em>El príncep Ígor</em> (1887).</div>
    </div> 
    <div class="video">
      <div class="youtube-player" data-id="zY4w4_W30aQ"></div>
      <div class="caption">Nikolai Rimski-Kórsakov: <em>Scheherazade</em>, op.35 (1888).</div>
    </div>
    <div class="video">
      <div class="youtube-player" data-id="7IH75meszz8"></div>
      <div class="caption">Modest Mússorgski: <em>Quadres d'una exposició</em> (suite, 1874, arranjada per a orquestra per Maurice Ravel el 1922).</div>
    </div> 
    <div class="video">
      <div class="youtube-player" data-id="Cxj8vSS2ELU"></div>
      <div class="caption">Piotr Ilitx Txaikovski: <em>Romeu i Julieta</em>,  (1904).</div>
    </div> 
  </section>
  <section>
    <p>A Bohèmia i Moràvia (que el 1918 esdevindrien <strong>Txecoslovàquia</strong>), aleshores sota l’Imperi Austrohongarès, <strong>Bedřich Smetana</strong> (1824–1884), amb el seu cicle simfònic <em>Má vlast</em> (<em>La meva pàtria</em>), es va convertir en «el pare de la música txeca». 
    Seguint les seves passes, <strong>Antonín Dvořák</strong> (1841–1904) també va inspirar-se en la música folklòrica local per a crear un idioma musical nacional. 
    La majoria de les seves òperes i composicions vocals tenen les seves lletres en txec. 
    Dins de la música txecoslovaca també destaquen <strong>Leoš Janáček</strong> (1854–1928) i, més endavant, <strong>Bohuslav Martinů</strong> (1890–1959), que estudiarien la música tradicional de la zona i la farien servir com a font d’inspiració per a les seves obres.</p>
    <div class="video">
      <div class="youtube-player" data-id="fr1uq4PHGks"></div>
      <div class="caption">Bedřich Smetana: <em>Vltava</em>, de <em>Má vlast</em> (1879).</div>
    </div>
    <div class="video">
      <div class="youtube-player" data-id="H2amTjF_mkM"></div>
      <div class="caption">Antonín Dvorák: <em>Dansa eslava en Do Major (Furiant)</em>, op.46 no.1 (1878-86).</div>
    </div> 
    <p>Als països escandinaus, van ser importants les figures de <strong>Carl Nielsen</strong> (1865-1931) a <strong>Dinamarca</strong> i d'<strong>Edvard Grieg</strong> (1843-1907) a <strong>Noruega</strong>.<br/>
    Del primer són famoses les seves simfonies, i l'obra més coneguda de Grieg és la música incidental que va compondre per a l'obra de Henrik Ibsen <em>Peer Gynt</em>, tot i que té moltes altres obres destacables inspirades en el folklore noruec.</p>
    <div class="video">
      <div class="youtube-player" data-id="nkBti3oSdlA"></div>
      <div class="caption">Edvard Grieg: <em>Suite No.1 de Peer Gynt</em>, op.46 (1888).</div>
    </div>
    <p>A <strong>Finlàndia</strong> trobem a <strong>Jean Sibelius</strong> (1865-1957), que seria dels compositors més reconeguts pel públic de la primera meitat del segle XX.
    En destaca la seva obra per a orquestra, tant les set simfonies que va compondre com els seus poemes simfònics, i el seu <em>Concert per a violí en re menor</em> (1903).</p>
    <div class="video">
      <div class="youtube-player" data-id="fE0RbPsC9uE"></div>
      <div class="caption">Jean Sibelius: <em>Finlandia</em>, op.26 (1899).</div>
    </div>
    <div class="video">
      <div class="youtube-player" data-id="JNuNRJF_Da8"></div>
      <div class="caption">Jean Sibelius: <em>Valse triste</em>, de <em>Kuolema</em> op.44 (1904).</div>
    </div>
    <p>A la <strong>Gran Bretanya</strong> moltes de les obres d'<strong>Edward Elgar</strong> (1857-1934), <strong>Ralph Vaughan Williams</strong> (1872-1958), <strong>Gustav Holst</strong> (1874-1934), <strong>Arnold Bax</strong> (1883-1953), <strong>William Walton</strong> (1902-1983) i <strong>Frederick Delius</strong> (1862-1934) presenten elements nacionalistes.</p>
    <div class="video">
      <div class="youtube-player" data-id="UrzApHZUUF0"></div>
      <div class="caption">Edward Elgar: <em>Marxa No.1 en Re Major</em>, de <em>Pompa i circumstància</em> op.39 (1901), aquí dirigida per ell mateix el 1931 durant la inauguració dels estudis Abbey Road a Londres.</div>
    </div>
    <div class="video">
      <div class="youtube-player" data-id="sMMqkb1WKpg"></div>
      <div class="caption"><em>Song of Summer</em>, pel·lícula de Ken Russell (1968)  basada en els darrers anys de Frederick Delius i la seva relació amb Eric Fenby.</div>
    </div>
    <p>A <strong>Polònia</strong>, a més de l'obra de Chopin, també hem de destacar les composicions d'inspiració popular de <strong>Karol Szymanowski</strong> (1882-1937).
    A <strong>Hongria</strong>, <strong>Béla Bartók</strong> (1881-1945) i <strong>Zoltán Kodály</strong> (1882-1967) són considerats uns dels fundadors de l’<strong>etnomusicologia</strong> per les seves investigacions sobre la música folklòrica.
    Kódaly va fer també importants aportacions a la pedagogia musical, i Bartók, com ja veurem, va ser una de les figures clau de la música de la primera meitat del segle XX.</p>
  </section>
  <section>
    <p>A <strong>Espanya</strong> el nacionalisme musical va arribar una mica més tard que a la resta d'Europa, ja que la pràctica musical estava força desprestigiada socialment.
    L'iniciador del corrent fou el compositor i musicòleg <strong>Felip Pedrell</strong> (1841-1922), qui en fixà els fonaments teòrics. 
    Pedrell, a més, va ser l'introductor de la música de Wagner a Catalunya, establint-hi la primera societat wagneriana fora d'Alemanya.
    Alguns dels seus deixebles directes van ser <strong>Isaac Albéniz</strong> (1860-1909), <strong>Enric Granados</strong> (1867-1916), <strong>Lluís Millet</strong> (1867-1941), <strong>Joaquín Turina</strong> (1882-1949) i <strong>Manuel de Falla</strong> (1876-1946).</p>
    <div class="video">
      <div class="youtube-player" data-id="00NqmgiugJY"></div>
      <div class="caption">Felip Pedrell: <em>Cançó de l'estel</em>, ària de l'òpera <em>Els Pirineus</em> (1891).</div>
    </div>
    <div class="video">
      <div class="youtube-player" data-id="dg1xS_yK9uM"></div>
      <div class="caption">Isaac Albéniz: <em>Catalonia: suite populaire pour orchestre en trois parties</em>, (1899).</div>
    </div>
    <div class="video">
      <div class="youtube-player" data-id="uls0Cr8quk8"></div>
      <div class="caption">Enric Granados: <em>Quejas o La maja y el ruiseñor</em>, de la suite <em>Goyescas</em> (1910).</div>
    </div>
    <div class="video">
      <div class="youtube-player" data-id="1DdJMS_yg78"></div>
      <div class="caption">Joaquín Turina: <em>Fantasía sevillana</em> (1923).</div>
    </div>
    <div class="video">
      <div class="youtube-player" data-id="ZgpQjuBrAqc"></div>
      <div class="caption">Manuel de Falla: <em>El sombrero de tres picos</em> (1919).</div>
    </div>
    <div class="imatge">
      <img src="imgs/21_palau_620.jpg" alt="Lluís Domènech i Montaner - Palau de la Música Catalana (1905-08)" title="Lluís Domènech i Montaner - Palau de la Música Catalana (1905-08)">
    </div>
    <p>El 1891 Lluís Millet i <strong>Amadeu Vives</strong> (1871-1932) van fundar l'Orfeó Català.
    Vives va harmonitzar cançons populars com <em>La filadora</em>, <em>Els tres tambors</em> o <em>Els segadors</em> i en va compondre d'altres com <em>La Balanguera</em> o <em>L'emigrant</em>.
    El 1898 va començar a compondre sarsueles per als teatres de Madrid, on s'hi va acabar traslladant.
    Això va ser motiu d'un cert distanciament amb Millet, tot i que cap al final de la seva vida va tornar breument a Barcelona i a l'Orfeó.</p>    
    <div class="video">
      <div class="youtube-player" data-id="75S8Mlv8LYY"></div>
      <div class="caption">Lluís Millet: <em>Cant de la senyera</em>, sobre un poema de Joan Maragall (1896).</div>
    </div>
    <p>Joan Manén (1883-1971)</p>
    <div class="video">
      <div class="youtube-player" data-id="X9BqvDwfBMk"></div>
      <div class="caption">Joan Manén: Simfonia n.1 <em>"Nova Catalunya"</em>, op.17 (1903, rev. 1927).</div>
    </div>
  </section>
  <section>
    <p>Al continent americà els músics també van anar incorporant elements folklòrics en les seves composicions, tot i que en molts països aquest fenòmen no es donaria fins ben entrat el segle XX.
      Potser el primer país d'Amèrica en desenvolupar una música "culta" nacional va ser Cuba (curiosament), a partir de les <em>contradanzas</em> per a piano de <strong>Manuel Saumell</strong> (1818-1870).
      El seu successor, <strong>Ignacio Cervantes</strong>, (1847-1905) ja va ser un músic de consciència plenament nacionalista.
      Un altre pioner important de la música cubana va ser l'estadounidenc <strong>Louis Moreau Gottschalk</strong> (1829-1869).
      Ja al segle XX, hi va haver grans músics cubans com <strong>Ernesto Leucona</strong> (1895-1963), <strong>Amadeo Roldán</strong> (1900-1939), <strong>Alejandro García Caturla</strong> (1906-1940), i ja als anys 1940, els joves compositors del <em>Grupo de renovación musical</em>.</p>
    <div class="video">
      <div class="youtube-player" data-id="_F4PXuyn3Fs"></div>
      <div class="caption">Manuel Saumell: <em>La siempreviva</em>.</div>
    </div>
    <div class="video">
      <div class="youtube-player" data-id="j0Ec6f-JdLc"></div>
      <div class="caption">Ignacio Cervantes: <em>Invitación</em>, <em>Los tres golpes</em>, <em>Ilusiones perdidas</em>, <em>La encantadora</em>, <em>Adiós a Cuba</em> i <em>Improvisada</em>, de <em>Danzas cubanas</em> (finals segle XIX).</div>
    </div>
    <div class="video">
      <div class="youtube-player" data-id="IJs3gO6BX9A"></div>
      <div class="caption">Louis Moreau Gottschalk: <em>Fiesta criolla</em>, de <em>La nuit des tropiques</em> (1860).</div>
    </div>     
    <p>Mèxic també va tenir un potent moviment nacionalista musical a començaments del segle XX.
      Destaquen les composicions per a guitarra de <strong>Manuel Ponce</strong> (1882-1948), així com les obres de <strong>Carlos Chávez</strong> (1899-1978), <strong>José Pablo Moncayo</strong> (1912-1958) i de <strong>Silvestre Revueltas</strong> (1899-1940).
    </p>
    <div class="video">
      <div class="youtube-player" data-id="1IlIZZxxvAE"></div>
      <div class="caption">Manuel Ponce: <em>Bailecito del Rebozo</em>, de la <em>Sonata Mexicana</em> (1923).</div>
    </div>
    <div class="video">
      <div class="youtube-player" data-id="LF8OgAuYHmA"></div>
      <div class="caption">José Pablo Moncayo: <em>Huapango</em> (1941).</div>
    </div>
    <p>Al <strong>Brasil</strong> van destacar <strong>Carlos Gomes</strong> (1836–1896), especialment la seva òpera <em>Il Guarany</em> (1870), <strong>Francisco Mignone</strong> (1897-1986), i <strong>Heitor Villa-Lobos</strong> (1887–1959) que va viatjar per tot Brasil investigant-ne la música folklòrica, que faria servir a la seva sèrie <em>Bachianas Brasileiras</em> i als seus <em>Chôros</em>.</p>
    <div class="video">
      <div class="youtube-player" data-id="jAg8VHuXNKU"></div>
      <div class="caption">Heitor Villa-Lobos: <em>Choro No.1</em> per a guitarra (1920).</div>
    </div>
    <div class="video">
      <div class="youtube-player" data-id="6EvwT4pMhAU"></div>
      <div class="caption">Heitor Villa-Lobos: <em>Choro No.6</em> per a orquestra (1926).</div>
    </div>
  </section>
  </main>
  <nav>
    <ul>
      <li><a href="unitat20.html">&lt;&lt; L'òpera al segle XIX</a></li>
      <li class="right"><a href="unitat22.html">Les músiques urbanes. L'<em>era del jazz</em> &gt;&gt;</a></li>
    </ul>
  </nav>

    <script src="light-yt-embed.js"></script>

</body>
</html>