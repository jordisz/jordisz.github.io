<!DOCTYPE html>
<html lang="ca">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <meta name="author" content="Jordi Sánchez">
    <meta http-equiv="expires" content="604800">
    <link rel="stylesheet" href="style.css">
    <title>L'òpera al segle XVIII - Apunts d'Història de la Música 2020-21 | Aula de Música Moderna i Tradicional</title>
</head>
<body>
  <div class="toindex"><a href="index.html">Apunts d'Història de la Música 2020-21</a></div>
  <nav>
    <ul>
      <li><a href="unitat15.html">&lt;&lt; Nous gèneres del Barroc (II)</a></li>
      <li class="right"><a href="unitat17.html">Continuarà... &gt;&gt;</a></li>
    </ul>
  </nav>
  <main>
    <h1>L'òpera al segle XVIII</h1>
    <section>
      <div class="imatge">
        <img src="imgs/16_watteau_620.jpg" alt="Antoine Watteau - Peregrinació a l'illa de Cítera (1717)" title="Antoine Watteau - Peregrinació a l'illa de Cítera (1717)">
      </div>
      <p>A finals del segle XVII es va començar a desenvolupar l’<strong><em>opera seria</em></strong>, dins d’un corrent crític que condemnava la inversemblança i la dubtosa moralitat dels arguments de l’òpera d’aquell temps.</p>
      <p>A Roma s’havia creat l’<em>Acadèmia de l’Arcàdia</em>, un cercle literari amb la intenció d’oposar-se a la sobrecàrrega ornamental de la poesia manierista i retornar a la simplicitat, mesura i bellesa inspirats en la poesia bucòlica greco-romana. 
        La idea es va escampar per altres ciutats d’Itàlia, i va arribar als 1300 membres, nobles i artistes.</p>
      <p>El 1709, un dels fundadors de l’Arcàdia, Gian Vincenzo Gravina, va descobrir un nen, <strong>Pietro Metastasio</strong>, que improvisava versos i cantava. 
        El va adoptar i educar, amb la intenció que es fes jurista com ell. 
        Gravina va morir el 1718 i Metastasio va heretar-ne la fortuna i va començar a treballar en un bufet a Nàpols.
        El 1721 el virrei de Nàpols li va demanar a Metastasio que escrigués el text d’una serenata per a celebrar l’aniversari de l’emperadriu, amb la condició de no fer pública la seva autoria. 
        L’encarregat de posar-li música va ser <strong>Nicola Porpora</strong> (1686 - 1768), famós compositor d’òperes i mestre de cant (de la seva escola a Nàpols en sortirien els millors cantants del segle XVIII). 
        La serenata va ser cantada per un jove alumne de Porpora, que esdevindria el més famós <em>castratto</em>, <strong>Farinelli</strong>, i per una famosa soprano, <strong>Marianna Bulgarelli</strong>, coneguda com «la Romanina». 
        La representació va ser tot un èxit. 
        La Romanina va fer públic el nom de l’autor dels versos, i el va convèncer per a que deixés la carrera jurídica i es dediqués a escriure llibrets d’òperes, acollint-lo a la seva casa a Roma. 
        Més tard, el 1730 Metastasio es traslladaria a Viena, on va seguir escrivint obres fins a mitjans de segle.</p> 
      <p>Metastasio i els seus imitadors ambientaven els seus drames a l’<strong>antiguitat</strong>, subratllant els <strong>valors i</strong> la <strong>moralitat</strong>, amb conflictes entre l’amor, l’honor i el deure. 
        Alguns dels compositors més importants d’aquestes òperes van ser <strong>Johann Adolph Hasse</strong> (1699-1783), <strong>Antonio Caldara</strong> (1670-1736), <strong>Leonardo Vinci</strong> (1690 - 1730), <a href="https://ca.wikipedia.org/wiki/Dom%C3%A8nec_Terradellas" target="_blank"><strong>Domènec Terradellas</strong></a> (1713 - 1751), <strong>Nicola Porpra</strong> i <strong>Giovanni Battista Pergolesi</strong> (1710-1736), que van introduir el <strong>recitatiu <em>stromentato</em></strong> (acompanyat per tota l’orquestra, en lloc del recitatiu <em>secco</em>, acompanyat només amb els instruments de <em>continuo</em>) als moments de màxima tensió. 
        També es van eliminar els ballets i es van anar establint tòpics com associar tonalitats concretes amb determinades emocions, o l’<em>aria di tempesta</em>, en la que l’individu es veu sacsejat pels elements com a metàfora de la seva ansietat.
        Més endavant, cap a mitjans de segle, compositors com <strong>Niccolò Jommelli</strong> (1714-1774) i <strong>Tommaso Traetta</strong> (1727-1779) començarien a limitar el lluïment virtuosístic de la veu i li donarien més pes a l’orquestra i als cors.</p>
      <p>La forma musical predominant a l’<em>òpera seria</em> és l’<strong><em>aria da capo</em></strong>, pensada per al <strong>lluïment dels cantants</strong>, amb estructura <strong>ABA</strong> i que és un precedent de la <em>forma sonata</em> del classicisme.</p>
      <p>L’<em>òpera seria</em> va ser l’òpera de la monarquia i la noblesa durant el segle XVIII. 
        Els compositors de Venècia (com <strong>Vivaldi</strong>, que va compondre nombroses obres com a director del Teatro Sant’Angelo) i Londres van modificar aquest estil per a adaptar-lo als gustos populars.</p>
      <div class="video">
        <div class="youtube-player" data-id="rXmF6h3Yd_A"></div>
        <div class="caption">Leonardo Vinci - <em>Vo solcando un mar crudele</em>, ària d'<em>Artaserse</em> (1730).</div>
      </div>
    </section>
    <section>
      <p><strong>Georg Friedrich Händel</strong> (1685-1759) va conèixer <strong>Telemann</strong> el 1701, quan aquest era de pas per Halle, on Händel treballava d’organista. 
        Tots dos van esdevenir grans amics, i a travès d’aquesta amistat Händel va conèixer i es va interessar pel gènere de l’òpera. 
        D’aquesta manera va viatjar a Hamburg, per a guanyar-se la vida com a violinista i clavecinista al teatre d’òpera de la ciutat. 
        El 1705 va compondre <em>Almira</em> i <em>Nero</em>, els seus primers <em>singspiel</em>, que combinaven àries cantades en italià, recitatius parlats en alemany i la presència de dansa francesa.</p> 
      <p>Entre el 1706 i el 1710 va viure a diferents ciutats d’Itàlia, on va estudiar la música de <strong>Corelli</strong> i de compositors d’òpera com <strong>Caldara</strong> o <strong>Scarlatti</strong>. 
        A Venècia va estrenar la seva òpera <em>Agrippina</em> (1709), que va tenir força èxit. 
        Després es va establir a Londres, on hi havia una gran afició a l’òpera. 
        La primera òpera que hi estrenà va ser <em>Rinaldo</em> (1711).</p> 
      <p>Totes les òperes de Händel tenen <strong>text en italià</strong>, excepte els <em>singspiel</em> que musicà a Hamburg, i <em>Alceste</em>, la seva darrera òpera, en anglès. 
        Gairebé totes, incloent la més coneguda, <em>Giulio Cesare in Egitto</em> (1724) pertanyen al gènere de l’<strong><em>òpera seria</em></strong>, estructurades en 3 actes, i alternant àries <em>da capo</em> amb recitatius. 
        En algunes excepcions afegeix algun cor o dansa. 
        En el cas de <em>Serse</em> (1738) afegeix més elements còmics i s’acosta a l’<em>estil galant</em> de mitjans del XVIII. 
        La majoria tenen un <strong>tema heroic</strong>, algunes altres són <strong>pastorals</strong> i en altres com <em>Rinaldo</em>, <em>Orlando</em>, <em>Ariodante</em> i <em>Alcina</em>, desenvolupa el gènere de l’<strong><em>òpera màgica</em></strong> (amb influència de la literatura cavalleresca, encantaments...).</p> 
      <p>Les <strong>obertures</strong> de les seves òperes segueixen el <strong>model francès</strong> (dos moviments) [Alcina, Ariodante]. 
        En l’acompanyament de les àries fa servir <strong>contrapunt</strong> (influència alemanya), i en les <strong>melodies</strong> s’hi manifesta la seva <strong>influència italiana</strong>. 
        Les <strong>àries</strong> són <strong>molt tècniques i espectaculars</strong>, de lluïment dels cantants, moltes escrites per a <em>castratti</em> i altres per sopranos.</p>
      <div class="video">
        <div class="youtube-player" data-id="-VdHwrLgjxI"></div>
        <div class="caption">Georg Friedrich Händel - <em>Alcina</em> (1735). (<a href=" https://youtu.be/bopUUj71UXo" target="_blank">Part 2 aquí</a>) (ària <em>Tornami a vagheggiar</em> -> <a href="https://www.youtube.com/watch?v=-VdHwrLgjxI&t=3640s" target="_blank">1:00:40</a>) (Resum de l'argument a <a href="https://es.wikipedia.org/wiki/Alcina" target="_blank">Wikipedia</a> o <a href="https://www.youtube.com/watch?v=SUC6001wNSw" target="_blank">aquí</a>).</div>
      </div>
    </section>
    <section>
      <p>Com hem dit, les òperes de Händel, i les d’altres compositors, es representaven a Londres en italià, en un context de competència entre els dos teatres que tenien permís per a representar aquest gènere, que va comportar que s’hi contractessin les principals estrelles italianes del moment, com els <em>castratti</em> <strong>Senesino</strong> i <strong>Farinelli</strong>, o les sopranos <strong>Faustina Bordoni</strong> i <strong>Francesca Cuzzoni</strong>. 
        El <a href="https://www.nytimes.com/2006/04/19/arts/music/in-opera-a-different-kind-of-less-is-more-handel-and-the.html" target="_blank">comportament extravagant</a> d’aquestes dives i la poca comprensibilitat dels espectacles operístics van portar el dramaturg <strong>John Gay</strong> a crear <strong><em>The Beggar’s Opera</em></strong> (1728), una <a href="https://www.bl.uk/restoration-18th-century-literature/articles/an-introduction-to-the-beggars-opera">«anti-òpera»</a> satírica que va significar el naixement de la <strong><em>ballad opera</em></strong>, gènere en el que, com al <em>singspiel</em> alemany o la <em>zarzuela</em> espanyola, els recitatius són parlats i les àries són més simples. 
        De fet, a l’obra de Gay les cançons són <strong>balades i melodies populars</strong> durant l’època de la seva creació, amb les lletres canviades. 
        John Gay va comptar amb la col·laboració de <strong>Johann Christoph Pepusch</strong> a l’hora de fer els arranjaments musicals.  </p>
        <div class="video">
          <div class="youtube-player" data-id="8VnzF-IE9Hs"></div>
          <div class="caption">Introducció a <em>The Beggar’s Opera</em>.</div>
        </div>
    </section>
    <section>
      <p>Els arguments de l’<em>òpera seria</em> deixaven de banda els elements còmics que havien format part de les trames operístiques del segle anterior, la qual cosa potser va contribuir a la seva expansió internacional (amb l’excepció de França, contrària a les exhibicions virtuosístiques i que prohibí els castratti), però alhora l’allunyava del gust popular.</p> 
      <p>La solució va ser la creació de representacions en forma d’<strong><em>intermezzo</em> còmic</strong> entre els actes de l’òpera. 
        Amb el temps, aquests <em>intermezzi</em> van adquirir autonomia com a gènere, donant lloc al gènere de l’<strong><em>òpera buffa</em></strong>.</p>
      <p>Com a exemples d’<em>intermezzi</em> còmics podem esmentar <em>Pimpinone</em>, que Telemann va compondre el 1725 per a representar entre els actes de la seva adaptació de <em>Tamerlano</em> de Händel, o el més cèlebre de tots, <em>La serva padrona</em> (1733), de <strong>Giovanni Battista Pergolesi</strong>, que va servir de model per a moltes de les òperes bufes posteriors.</p>
      <div class="video">
        <div class="youtube-player" data-id="YfLBklvBaYI"></div>
        <div class="caption">Giovanni Battista Pergolesi - <em>La serva padrona</em>, <em>intermezzo</em> (1733).</div>
      </div>
    </section>
    <section>
      <p>A <strong>França</strong>, al llarg del segle XVIII es va desenvolupant una creixent tensió entre la noblesa i la cada cop més nombrosa i rica burgesia, que no gaudia de privilegis i havia de pagar impostos. 
        Aquesta tensió, que desembocarà en la Revolució del 1789, també es va reflectir en disputes, a travès de panflets incendiaris, sobre l’òpera.</p>
      <p>La primera d’aquestes disputes, la <strong>«querella de lullistes i ramistes»</strong>, va començar amb l’estrena, el 1733, de l’òpera <em>Hippolyte et Aricie</em>, de <strong>Jean-Philippe Rameau</strong> (1683-1764). 
        Als seus cinquanta anys, Rameau, fins aleshores conegut com a teòric, estrenava la seva primera òpera, que sense abandonar l’estructura dramàtica de les obres de Lully, aportava novetats com uns recitatius amb més salts melòdics i armonies més complexes. 
        Alguns dels seus intèrprets les trobaven molt difícils (“per a interpretar una òpera de Lully calen actors, metre que per a les de Rameau calen cantants”).</p>
      <p>Els detractors de Rameau li van dedicar gravats satírics i pamflets calumniants, acusant-lo de ser inintel·ligible, massa erudit i italianitzat. 
        Els seus defensors el veien com el més gran músic francès de l’època.</p>
      <p>La controvèrsia va prosseguir durant els anys següents amb les estrenes de l’òpera-ballet <em>Les Indes galantes</em> (1735) i les <em>tragédies lyriques</em> <em>Castor et Pollux</em> (1737) i <em>Dardanus</em> (1739), tot i que es va anar calmant quan el rei Lluís XV va nomenar-lo compositor de cambra reial el 1745.</p>
      <div class="video">
        <div class="youtube-player" data-id="FIoE8Yr-a1E"></div>
        <div class="caption">Jean-Philippe Rameau - <em>Hippolyte et Aricie</em> (1733), final de l'acte IV. L'argument de l'obra <a href="http://misterioabierto.blogspot.com/2009/09/hippolyte-et-aricie-de-jean-philippe.html">aquí</a> i una representació complerta <a href="https://www.youtube.com/watch?v=Kdn8u3ccCto">aquí</a>.</div>
      </div>         
      <p>La segona gran disputa és la coneguda com <strong>«querella dels bufons»</strong>, que va enfrontar entre 1752 i 1754 els defensors de la música francesa i l’<strong><em>òpera seria</em></strong>, representada per <strong>Rameau</strong>, amb els partidaris d’incorporar l’<strong><em>òpera buffa</em></strong> italiana, encapçalats pel filòsof i músic <strong>Jean-Jacques Rousseau</strong> i els enciclopedistes. 
        L’origen de l’enfrontament va ser la representació de <em>La serva padrona</em>, de Pergolesi, a l’<em>Académie royale de musique</em> (la futura <em>Òpera</em> de París). 
        L’obra ja s’havia representat a la ciutat el 1746 sense cap repercussió, però el fet de presentar-la a l’<em>Académie</em>, on la comicitat no hi havia tingut mai massa cabuda, va ser el detonant d’aquest intercanvi de panflets, que acabaria per afavorir el retorn de la naturalitat i la simplicitat a l’òpera francesa.</p>
    </section>
    <section>
      <p>Precisament va ser <strong>Rousseau</strong> qui també va expressar al <em>Dictionnaire de musique</em> (1768) el sentiment d'<strong>oposició de la il·lustració envers la música del Barroc</strong>: <q>Una música barroca és aquella en que l’harmonia es confusa, i carregada de modulacions i dissonàncies. 
        El cant és dur i artificial, l’entonació difícil, i el moviment limitat</q>.</p>
      <p>Els nous gustos musicals de la burgesia es van veure traduïts a l’òpera amb la <strong><em>reforma</em></strong> de Gluck:<br/>
      <p><strong>Christoph Willibald Gluck</strong> (1714-1787) era ja un compositor d’òpera amb molta fama quan es va establir a Viena el 1752.
        Aquí va seguir component, i va entrar al servei de la cort com a professor de música de diversos fills de l’emperadriu Maria Teresa. 
        Va entrar en contacte amb les òperes franceses que hi havia a la biblioteca imperial i va explorar aquesta forma en algunes de les seves obres.</p>
      <p>A començaments de la dècada de 1760 va conèixer el poeta <strong>Ranieri de Calzabigi</strong> i el coreògraf <strong>Gasparo Angiolini</strong>, amb els que va decidir iniciar una reforma operística, enfrontant-se a l’estil de Metastasio i als excessos de l’òpera seria, i abandonant els esquemes del Barroc per a adoptar els neoclàssics.
        Va eliminar les àries <em>da capo</em>, els <em>castrati</em> i els abusos ornamentals, i també va eliminar els recitatius amb <em>basso continuo</em>, acompanyant-los amb l’orquestra al complet. 
        També primava la intel·ligibilitat dels arguments, retornant als originals drames de l’antiguitat.</p>
      <p>A més, va renovar l’orquestra, afegint-hi els clarinets, separant les violes dels violoncels a la secció de corda, i donant un paper més important als instruments de vent fusta.</p>
      <p>El 1762 va estrenar a la cort de Viena <em>Orfeo ed Euridice</em>, que ja es gairebé una òpera totalment reformada, tot i la presència del <em>castratto</em> com a protagonista. 
        La seguiria <em>Alceste</em> (1767), aquesta ja totalment reformada.</p>
      <p>Es va traslladar a París, on el 1774 va estrenar <em>Iphigénie en Aulide</em>, amb el suport i l’ajut de la reina Maria Antonieta. 
        Aquesta obra, juntament amb <em>Armide</em> (1777) van ser l’origen d’un darrer <strong>enfrontament</strong> entre els partidaris de la <strong>música francesa</strong> i les obres de Gluck, d’una banda, i els admiradors de l’<strong>òpera italiana</strong>, que es van voler agrupar al voltant de l’obra de <strong>Niccolò Piccinni</strong> (1728-1800), famós autor, d’entre d’altres, de <em>La buona figliuola</em> (1760). 
        Gluck i Piccinni no es van voler enemistar per aquesta discussió, i l’enfrontament no va anar més lluny.</p>
      <div class="video">
        <div class="youtube-player" data-id="EENw_ptgGcg"></div>
        <div class="caption">Christoph Willibald Gluck - <em>Orfeo ed Euridice</em>, versió vienesa (1762).</div>
      </div>        
    </section>
    <section>
      <div class="imatge">
        <img src="imgs/16_figaro.jpg" alt="Giuseppe Naldi com a Fígaro a l'estrena a Londres de Les noces de Fígaro de Mozart (Febrer de 1818)" title="Giuseppe Naldi com a Fígaro a l'estrena a Londres de Les noces de Fígaro de Mozart (Febrer de 1818)">
      </div>
      <p>La reforma de Gluck va influir especialment en l’obra operística de <strong>Wolfgang Amadeus Mozart</strong> (1756-1791), i de compositors que van visitar París en aquella època, com <strong>Antonio Salieri</strong> (1750-1825), i a través d’ells, en tota l’òpera posterior.</p>
      <p>Altres compositors del classicisme van compondre òperes (<strong>Haydn</strong>, <strong>Beethoven</strong> i <strong>Dittersdorf</strong>), però les més reeixides van ser les de Mozart, que va compondre’n en tots els estils: <em>opera buffa</em> (<em>Le nozze di Figaro</em> (1786), <em>Don Giovanni</em> (1787), <em>Così fan tutte</em> (1790)), <em>opera seria</em> (<em>Idomeneo</em> (1781)) i <em>singspiel</em> (<em>Die Zauberflöte</em> (<em>La flauta màgica</em>, 1791), que és l’exemple més famós d’aquest gènere).</p> 
        En les seves òperes va fer servir canvis subtils en l’<strong>orquestració</strong> per a <strong>remarcar girs dramàtics</strong> i donar <strong>profunditat emocional</strong>.</p>
      <p>La seva experiència en la música instrumental va influir en la seva orquestració operística, i l’experiència de fer servir l’orquestra per a subtilment reforçar l’aspecte psicològic de l’acció dramàtica es va veure reflectit en les seves composicions instrumentals.</p>
      <div class="video">
        <div class="youtube-player" data-id="uWBzP9Fuzf4"></div>
        <div class="caption">Wolfgang Amadeus Mozart - <em>Le nozze di Figaro</em> (1786).</div>
      </div>  
    </section>
    <section>
      <p>La Revolució Francesa va comportar grans canvis polítics, i a mida que es van anar creant repúbliques més igualitàries, els ideals de l’òpera seria i de l’Arcàdia van esdevenir irrellevants. 
        Els canvis sòcio-polítics van acabar amb l’<em>òpera seria</em>, tan lligada a la classe dominant.</p>
      <p>L’herència de la reforma de Gluck i dels compositors vienesos va arribar a la música italiana amb l’obra de <strong>Gioachino Rossini</strong> (1792-1868), que va tenir l’habilitat de combinar aspectes de l’<em>òpera buffa</em> amb la <em>seria</em>, com havia fet Mozart, dotant els seus personatges d’un major realisme. 
        També va modificar els vells elements del recitatiu i l’ària em un tipus d’estructura més flexible, l’<em>scena</em>, una sèrie de peces en tempos contrastats que alternen introspecció amb moments més dramàtics, i que normalment acaben en una <em>cabaletta</em>, una ària en tempo ràpid.</p>
        <div class="video">
          <div class="youtube-player" data-id="8NwKPegV1lE"></div>
          <div class="caption">Gioachino Rossini - <em>Il barbiere di Siviglia</em> (1816).</div>
        </div>         
    </section>
  </main>
  <nav>
    <ul>
      <li><a href="unitat15.html">&lt;&lt; Nous gèneres del Barroc (II)</a></li>
      <li class="right"><a href="unitat17.html">Continuarà... &gt;&gt;</a></li>
    </ul>
  </nav>

    <script src="light-yt-embed.js"></script>

</body>
</html>