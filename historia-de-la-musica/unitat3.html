<!DOCTYPE html>
<html lang="ca">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <meta name="author" content="Jordi Sánchez">
    <meta http-equiv="expires" content="604800">
    <link rel="stylesheet" href="style.css">
    <title>La música a l'Alta Edat Mitjana - Apunts d'Història de la Música 2020-21 | Aula de Música Moderna i Tradicional</title>
</head>
<body>
    <nav>
      <a href="unitat2.html">La música a l'Edat antiga</a>
      <a href="index.html">Index</a>
      <a href="unitat4.html">La música profana a l'Edat Mitjana</a>
    </nav>
    <main>
        <h1>La música a l'Alta Edat Mitjana</h1>
    <section>
      <p>Amb la invasió per part dels pobles germànics, l'Imperi Romà d'Occident es dóna per acabat l'any 453. 
        Però amb la conversió al cristianisme de molts dels capitostos germànics, especialment del rei dels francs Clodoveu I l'any 496, l'Esglèsia esdevé el centre del poder social i cultural, aliada amb el poder militar de les classes altes, i es dedica a eliminar qualsevol vestigi de cultura aliena (paganisme). 
        Aquesta és potser la principal causa que no tinguem gens de testimonis de la música de l'època romana, ni tampoc de la música que havia d'existir fora dels ritus catòlics: no és que de sobte la música només serveixi per a la pregària, sinó que d'aquest període només se n'ha conservat la música litúrgica.</p>
      <p>De fet, el que se n'ha conservat són majoritàriament reculls de cants fets ja el segle IX per ordre de Carlemany, que va voler unificar la litúrgia en tot el seu Imperi, segurament molt més influenciats per la litúrgia galicana que per la romana. 
        Aquest compendi de cant pla el coneixem com cant gregorià, ja que llegendàriament se li atribuí el seu origen al papa Gregori I (segle VI), a qui suposadament l'Esperit Sant, en forma de colom, li dictava els cants, i ell els feia copiar per un monjo.</p>        
      <div class="imatge">
        <img src="imgs/gregory-ii.jpg" alt="Sant Gregori inspirat pel colom, Mestre del Registrum Gregorii, c.983">
      </div>
      <p>El repertori gregorià està doncs conformat per cants de procedències i èpoques diverses, i per això hi podem diferenciar tres estils de cant: sil·làbic (a cada síl·laba del text li correspon una nota), melismàtic (amb llargues inflexions per a una sola síl·laba) i neumàtic (on a cada síl·laba li pot correspondre una nota o un grup de poques notes). 
        Hi ha cants per als diferents moments de la missa, alguns dels quals són fixes i d'altres que van variant al llarg de l'any, i també hi ha cants per als oficis dels monjos, que se celebren varies vegades al dia i que també van variant segons el calendari.</p>
      <p>Tot aquest repertori comparteix les següents característiques, que ja hem vist abans en tradicions musicals anteriors:
        - cant monòdic
        - ritme lliure
        - basat en modes
        - com acabem de dir, melodia sil·làbica, neumàtica o melismàtica
        - text llatí, amb algunes peces en grec</p>
    </section>
    <section>
      <p>Playlist amb tota una missa gregoriana (corresponent al dia de Nadal). Pots escoltar la diferència entre cants melismàtics com el Kyrie o el Sanctus, d'altres de neumàtics, com el Gloria o l'Agnus Dei, i d'altres de més sil·làbics, com el Victimae paschali laudes.</p>
      <div class="iframe">
        <iframe width="560" height="315" src="https://www.youtube.com/embed/videoseries?list=PLmaoKfZsNqNO-H2-U3MpMTOlI8UUPoYha" frameborder="0" allow="autoplay; encrypted-media" allowfullscreen></iframe>
      </div>
      <p>Potser t'hauràs fixat en que els cants comencen amb només una veu i després s'hi afegeix la resta de cantants, tots a l'uníson. 
        Això és degut a que no hi ha una altura preestablerta per a les notes, així que el que es fa es seguir l'altura que estableix el primer dels cantants. 
        De fet, la notació que has vist en els vídeos no apareix fins el segle XI. 
        Fins aleshores, la música se seguia aprenent per tradició oral, i en els llibres només s'hi afegien unes línies que indicaven els neumes, per a poder-los recordar millor.
        En la sèrie de diapositives d'<a href="https://historiadelamusica.net/tema-3-edad-media">aquest enllaç</a> pots veure (làmines 2 a 18) com va anar progressant la notació, sempre amb el mateix exemple: <em>Puer natus est</em>, un introit -cant d'inici de la celebració, quan entra el sacerdot- també de la missa de Nadal.</p>
    </section>
    <section>
      <p>Durant els segles anteriors a la unificació carolíngia apareix un darrer actor que també influenciarà la música de l'Europa Occidental, i que és la civilització islàmica. 
        Té el seu origen amb Mahoma, a l'Aràbia del s. VII, i ràpidament s'estendrà pel Nord d'Àfrica i l'Orient Mitjà.
        L'any 750 és l'inici del califat abbàssida (amb capital a Bagdad), que és l'anomenada "Edat d'Or de l'Islam". 
        Es produeixen grans avenços en matemàtica, astronomia i ciència.</p>
      
      <div class="imatge">
        <img src="imgs/expansio2.png" alt="Expansió musulmana als segles VII i VIII">
      </div>

      <p>En aquest moment els musulmans ja havien conquerit tota la península Ibèrica, des de la seva entrada per Gibraltar l'any 711 fins les batalles de Covadonga (722) i Tours (732) que en frenen l'expansió cap al Nord. 
        Tot aquest territori esdevindrà un punt de contacte molt important entre les dues cultures fins l'expulsió dels musulmans el segle XV.
        Amb el progressiu distanciament polític de l'emirat de Còrdova respecte a Bagdad i Damasc, també es produeix un distanciament cultural, i el segle IX, amb l'arribada del mític músic <a href="http://dbe.rah.es/biografias/97975/ziryab">Ziryab</a> a l'Àndalus, s'origina la tradició musical andalusina.</p>
      <p>Una altra gran fita de la música àrab de finals del s. IX és el <em>Kitab al-Musiqa al-Kabir</em> (<em>Gran Llibre de Música</em>) en el que Al-Farabi sistematitza el sistema musical àrab (72 maqam, divisió de l'octava en 24 notes).
        Tornant a la música andalusina, sembla estrany que amb tants avenços culturals no tinguessin un sistema de notació per a preservar la música, però el fet és que econòmicament els interessava més mantenir el sistema de mestratge oral, com s'explica en <a href="http://www.ugr.es/~pwlac/G01_06Reynaldo_Fernandez_Manzano.html"> aquest article</a>.</p>
      <p><a href="https://www.rtve.es/alacarta/audios/musica-antigua/musica-antigua-moros-judios-27-02-09/433611/">:radio:</a>: Podcast del programa "Música antigua" (RNE) dedicat a la península Ibèrica durant aquesta època.</p>
      <p>Sabem que el contacte entre músics àrabs i cristians va ser molt freqüent, de fet els reis castellans i aragonesos tenien músics a palau de totes dues procedències. 
        La tradició andalusina influenciaria la resta d'Europa en molts aspectes, des de la introducció del llaüt (a partir de l'oud àrab) a la temàtica de les cançons trobadoresques.</p>
      </section>
      <section>
        <p>Mentrestant, a l'Europa cristiana es comencen a escriure tractats musicals que ens permeten conèixer l'estat de l'evolució de la música litúrgica en aquella època. 
          A més de la teorització dels modes medievals, tractats com <em>Musica enchiriadis</em>, del segle IX, comencen a recollir una pràctica que devia portar temps funcionant: l'establiment de dues veus paral·leles, separades per un interval de quarta o de cinquena (organum paral·lel).
        <div class="video">
          <div class="youtube-player" data-id="HtbO4ub-G3Y"></div>
        </div>
      </section>
      <section>
        <p>Un altre exemple de polifonia antiga que s'ha conservat fins la nostra època és el cant pla bizantí, que s'executa sobre una nota pedal (anomenada <em>ison</em>). 
          Aquí tornem a tenir <em>Puer natus est</em>, però cantat a la manera bizantina:</p>
        <div class="video">
          <div class="youtube-player" data-id="GB4IyNZjlZ4"></div>
        </div>
      </section>
      <section><p>A més d'aquesta polifonia simple, un altre fenomen que es produeix és la composició de música per a determinats moments de la litúrgia: els trops, les seqüències i els himnes. 
        Especialment aquests últims son d'estil sil·làbic, demostrant una sensibilitat molt diferent de la dels cants melismàtics.
        Amb el temps, els trops van esdevenint peces més elaborades, amb elements teatrals, que s'interpreten abans de la litúrgia: es tracta de l'anomenat <em>drama litúrgic</em>. 
        El <a href="https://ca.wikipedia.org/wiki/Cant_de_la_Sibil%C2%B7la">cant de la Sibil·la</a>, originalment en llatí (<em>Judicii signum</em>, s. X), s'ha conservat també en versions occitana i catalana, i juntament amb el Misteri d'Elx, son les úniques dues representacions de drama litúrgic que van sobreviure al concili de Trento (mitjans s.XVI).</p>
      </section>
      <section>
        <p>A començaments del segle XI, el monjo Guido d'Arezzo va fer una gran aportació amb la solmització i l'adopció del tetragrama per a fixar per escrit l'altura de les notes. 
          Aquesta invenció, juntament amb l'establiment de monestirs per tota Europa i les rutes de peregrinació, afavoriran una progressiva innovació musical i la seva documentació.</p>
      </section>
      <section>
        <p>La pràctica totalitat de la música eclesiàstica de l'Alta Edat Mitjana és anònima. 
          L'excepció més important (no l'única) és, ja als inicis del s.XII, l'obra d'<a href="https://ca.wikipedia.org/wiki/Hildegarda_de_Bingen">Hildegarda de Bingen</a>, abadessa d'un convent a la vall del Rin, que va deixar un cicle de 77 càntics ordenats per a l'any litúrgic (<em>Symphonia armonie celestium revelacionum</em>), i un drama musical, <em>Ordo Virtutum</em>. 
          Durant la seva vida va ser coneguda com a sàvia i política, però no hi ha evidències que la seva música fos coneguda fora de les parets del seu monestir. 
          No és fins a finals del segle XX que creix l'interès en la seva figura i es recupera la seva obra musical.</p>
        <p>:book: http://sineris.es/ordo_virtutum_visiones_escenicas_de_hildegarda_de_bingen.html : Article sobre l'Ordo Virtutum.
          :book: http://www.hildegardiana.es/361virtudes/index.html : Sinopsi i text complet de l'Ordo Virtutum, traduït al castellà.
          <div class="video">
            <div class="youtube-player" data-id="zUMlhtoGTzY"></div>
          </div>
          Una representació completa de l'Ordo Virtutum (sense subtítols, per desgràcia, però pots seguir el text de l'enllaç anterior)</p>
      </section>
    </main>

    <script src="light-yt-embed.js"></script>

</body>
</html>