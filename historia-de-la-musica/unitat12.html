<!DOCTYPE html>
<html lang="ca">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <meta name="author" content="Jordi Sánchez">
    <meta http-equiv="expires" content="604800">
    <link rel="stylesheet" href="style.css">
    <title>El madrigal - Apunts d'Història de la Música 2020-21 | Aula de Música Moderna i Tradicional</title>
</head>
<body>
  <div class="toindex"><a href="index.html">Apunts d'Història de la Música 2020-21</a></div>
  <nav>
    <ul>
      <li><a href="unitat11.html">&lt;&lt; Música religiosa del segle XVI (II): La Contrareforma</a></li>
      <li class="right"><a href="unitat13.html">El naixement de l'òpera &gt;&gt;</a></li>
    </ul>
  </nav>
  <main>
    <h1>El madrigal</h1>
    <section>
      <div class="imatge">
        <img src="imgs/11_loggia_di_galatea_620.jpg" alt="del Piombo / Rafael - Loggia de Galatea, Villa Farnesina, Roma (principis del s. XVI)" title="del Piombo / Rafael - Loggia de Galatea, Villa Farnesina, Roma (principis del s. XVI)">       
      </div>
      <p>En l’àmbit de la música profana, hem vist com arreu d'Europa van anar sorgint <strong>gèneres locals</strong> amb elements derivats de la <em>chanson</em>, de la música popular i de la polifonia francoflamenca, com el <em>villancico</em> a Castella o, en el cas del Nord d’Itàlia, la <em>frottola</em>.</p>
      <p>D’altra banda, també hem vist com les diferents corts de l’actual <strong>Itàlia</strong> (Venècia, Florència, Mantua, Ferrara, Roma, Nàpols...) eren el lloc de treball de molts dels <strong>compositors francoflamencs</strong>.</p>
      <p>Afegim-hi que, en aquesta època, les <strong>classes altes</strong> tenien <a href="https://www.cerasa.es/media/areces/files/book-attachment-2728.pdf" target="_blank">formació artística</a>, especialment musical. 
        Ja vam veure el cas d’Isabella d’Este, que tocava diversos instruments i cantava, i que dins de la seva activitat de mecenatge va fomentar especialment la música dels frottolistes. 
        També altres famílies, com els Medicis, promovien entreteniments musicals.</p>
      <div class="imatge">
        <img src="imgs/11_il_cortegiano_620.jpg" alt="Baldassare Castiglione - Il libro del Cortegiano (1528)" title="Baldassare Castiglione - Il libro del Cortegiano (1528)">   
      </div>
      <p>El darrer element necessari per a l’aparició del madrigal va ser la <strong>reivindicació de l’italià</strong> com a llengua culta per part d’intel·lectuals com Pietro Bembo, qui entre 1521 i 1525 va preparar una edició comentada del <em>Canzoniere</em> de Petarca, amb ajuda del seu amic, l'impressor i humanista venecià Aldo Manuzio. 
        El 1525 Bembo va publicar <em>Prose della volgar lingua</em>, en la que, entra d’altres coses, parla de la importància del so de les paraules en la poesia, i proposa unificar els diferents dialectes italians prenent com a model el que es parlava a Florència, posant els exemples de la poesia de Petrarca i la prosa de Boccaccio.</p>
      <p>En el context d’aquesta moda de la poesia italiana, <strong>Bernardo Pisano</strong> (1490-1548) va veure publicat, el 1520, <em>Musica di messer Bernardo Pisano sopra le canzone del Petrarcha</em>, una col·lecció de cançons que, tot i que encara no s’anomenen madrigals, ja presenten moltes de les seves característiques: <strong>textos cultes en italià</strong>, <strong>respecte pels accents i el sentit del text</strong>, i ús del <strong>figuralisme</strong>.</p>
      <p>Els primers compositors en explorar el madrigal van ser músics provinents de la zona del Nord de França i sud de l’actual Bèlgica (Jacques Arcadelt i Philippe Verdelot), i un italià també molt familiaritzat amb la polifonia de l’època (Constanzo Festa). 
        Aquests compositors van combinar l’homofonia de la frottola i les cançons de Pisano amb el contrapunt de la música francoflamenca.</p>
      <p>El 1526 <strong>Philippe Verdelot</strong> (c.1480 - c.1530) va col·laborar amb Niccolò Machiavelli en la producció de la seva comèdia satírica <em>La Mandràgora</em>. 
        Les peces musicals que va composar per a aquesta representació són considerats per alguns historiadors els primers madrigals. 
        Verdelot va seguir musicant poesies, i el 1533 ja es publicava el seu primer llibre de madrigals.</p>
      <div class="video">
        <div class="youtube-player" data-id="SFnGIcCpzV8"></div>
        <div class="caption">Philippe Verdelot - <em>O dolce nocte</em>, madrigal (poema de Niccolò Machiavelli) (1537).</div>
      </div>  
    </section>
    <section>
      <div class="imatge">
        <img src="imgs/11_rosso_fiorentino_620.jpg" alt="Rosso Fiorentino - Àngel músic (c. 1522)" title="Rosso Fiorentino - Àngel músic (c. 1522)">
      </div>
      <p>A mitjans dels 1520 <strong>Jacques Arcadelt</strong> (1514-1557) és a Florència, on coincideix amb Philippe Verdelot. 
      Uns anys més tard, Arcadelt es traslladarà a Roma, on publicarà una sèrie d’exitosos llibres de madrigals.</p>
      <p>El primer llibre de madrigals d’Arcadelt, publicat el 1539, marca la irrupció del madrigal com a gènere de moda. 
        Aquest llibre inclou <em>Il bianco e dolce cigno</em>, un dels madrigals més famosos, sobre un poema de Giovanni Guidiccioni:</p>  
        <div class="video">
          <div class="youtube-player" data-id="XITlmDJ9-Hk"></div>
          <div class="caption">Jacques Arcadelt - <em>Il bianco e dolce cigno</em>, madrigal (1539).</div>
        </div>
        <div class="video">
          <div class="youtube-player" data-id="sULaAi45G3s"></div>
          <div class="caption">Jacques Arcadelt - <em>Il bianco e dolce cigno</em>, madrigal (1539).</div>
        </div>        
      <p>A Venècia, els compositors vinculats a la basílica de Sant Marc, com <strong>Adrian Willaert</strong> o el seu deixeble <strong>Gioseffo Zarlino</strong> també contribueixen a dotar el madrigal de recursos contrapuntístics i expressius, sempre centrats en reforçar musicalment el discurs del text. 
        Comencen també a escriure madrigals per a cinc o sis veus.</p>
    </section>
    <section>
      <p>El madrigal esdevé la música cortesana per excel·lència del segle XVI. 
        La temàtica amorosa dels primers madrigals va evolucionant cap a una poesia més eròtica, amb imatges i al·lusions inspirades en poetes com Petrarca, Ariosto, o Tasso. 
        La música segueix guanyant en expressivitat i dramatisme.</p>
        <div class="imatge">
          <img src="imgs/11_the_concert_620.jpg" alt="Gerard van Honthorst - El concert (1623)" title="Gerard van Honthorst - El concert (1623)">
        </div>
      <p>L’estil del madrigal es consolida a partir de la publicació, el 1542, del primer llibre de madrigals de <strong>Cipriano de Rore</strong> (1516 - 1565). 
        Amb ell, la composició per a <strong>cinc veus</strong> esdevé la norma (tot i que no serà rar compondre per a sis veus), i, en els 107 madrigals que arribarà a compondre, explora tots els recursos (imitació, trencament de les línies, ... i especialment un major cromatisme) que seran desenvolupats pels madrigalistes posteriors.</p>
        <div class="video">
          <div class="youtube-player" data-id="Nd5K2AQvOsg"></div>
          <div class="caption">Cipriano de Rore - <em>Da la belle contrade d’Oriente</em>, madrigal (1566).</div>
        </div>
        <div class="video">
          <div class="youtube-player" data-id="olm_lYqfRpE"></div>
          <div class="caption">Cipriano de Rore - <em>Alma Susanna</em>, madrigal (1565).</div>
        </div>
        <div class="imatge">
          <img src="imgs/11_bronzino_620.jpg" alt="Angelo Bronzino - Venus, Cupido, la Follia i el Temps (1540-45)" title="Angelo Bronzino - Venus, Cupido, la Follia i el Temps (1540-45)">
        </div>
      </section>
      <section>
        <p>A mitjans de segle té el seu inici també la <a href="https://www.youtube.com/watch?v=vzo8vnxSARg" target="_blank">revolució científica</a>, amb la publicació d'obres com <em>De revolutionibus orbium coelestium</em>, de Copèrnic, o <em>De humani corporis fabrica</em>, de Vesalius.
        A poc a poc la raó i el coneixement aniran reemplaçant la religió i la superstició.</p>

        <p>Aquest despertar de la ciència també té conseqüències en l'àmbit musical: El sistema d’afinació de l’època feia impossible cantar algunes de les obres de Rore, Lassus... sense ajustar l’afinació dels intervals cromàtics. 
          Cap a mitjans de segle es genera un debat sobre quin havia de ser el sistema d’afinació a l’antiga Grècia i com adaptar-lo a la nova música. 
          Aquest debat portarà alguns teòrics, com <strong>Nicola Vicentino</strong>, a experimentar amb la microtonalitat (divisió de l’octava en intervals més petits que el semitò). 
          Vicentino inventa un teclat que anomena <em>archicembalo</em> amb 31 tecles dins de cada octava. 
          Altres teòrics, com <strong>Gioseffo Zarlino</strong>, proposaran seguir el sistema diatònic i reajustar la distància entre els semitons.</p>
        <p>Zarlino va reordenar els modes grecs, donant-li el paper més important a les actuals <strong>escales major i menor</strong>, i durant les següents dècades aquest sistema va anar esdevenint la base de la música occidental, abandonant el sistema de set modes.</p>
        <p>Per la seva banda, Vicentino va ser també el primer en teoritzar sobre la <strong><em>dinàmica</em></strong> de la interpretació.</p> 
      </section>
      <section>
        <p>Alguns dels compositors més destacats en aquesta etapa més avançada del madrigal (després de Rore) són <strong>Philippe de Monte</strong> (1521 - 1603), <strong>Orlando di Lassus</strong> (c.1532 - 1594) i <strong>Giaches de Wert</strong> (1535 - 1596), tots tres procedents de la zona de Flandes-Nord de França.</p>
        <p>El 1556 Lassus va deixar Roma per a treballar a la cort del duc de Baviera, portant el madrigal fora d'Italia.</p>
        <div class="video">
          <div class="youtube-player" data-id="Bx1kPsKVdiM"></div>
          <div class="caption">Philippe de Monte - <em>Di mie dogliose note</em>, madrigal (1595).</div>
        </div>
        <div class="video">
          <div class="youtube-player" data-id="FUSeiOaTnsQ"></div>
          <div class="caption">Orlando di Lassus - <em>Matona, mia cara</em>, madrigal (1581).</div>
        </div>
        <div class="video">
          <div class="youtube-player" data-id="-U7iY_5Nres"></div>
          <div class="caption">Giaches de Wert - <em>Tirsi morir volea</em>, madrigal (1581). Sobre un poema pastoral de Guarini que seria musicat en nombroses ocasions, entre d'altres per Andrea Gabrieli, Luca Marenzio o Carlo Gesualdo.</div>
        </div>
        <p>Una altra gran compositora d'aquesta etapa del madrigal va ser <strong>Maddalena Casulana</strong> (c. 1544 - c.1590), que amb la publicació, el 1568, del seu primer llibre de madrigals, va esdevenir la primera dona compositora de la història en veure la seva obra publicada.
        Casulana també cantava i tocava el llaüt, activitats que en aquell temps es veien més adequades per a una dona. 
        Tot i que va rebre crítiques pel fet de ser dona i dedicar-se a la composició, músics contemporanis com de Monte o Lassus valoraven la seva obra, com mostra el fet que Lassus va triar una de les seves composicions per a un casament a la cort de Baviera. 
        Se'n conserven 66 madrigals, com aquest <em>Morir non puó il mio cuore</em>:</p>
        <div class="video">
          <div class="youtube-player" data-id="ErITJ-iTFmY"></div>
          <div class="caption">Maddalena Casulana - <em>Morir non puó il mio cuore</em>, madrigal (1566).</div>
        </div>
      </section>
      <section>
        <p>Els ducs de Ferrara van ser, al llarg del segle, patrons de nombrosos músics per als events públics i per la seva <em>musica secreta</em>. 
          El 1559 Alfonso II d'Este accedeix al ducat, i segueix amb aquesta tradició. 
          La seva cort és de les primeres en posar de moda els <em>castrati</em>, però el més revolucionari va ser el <strong><em>concerto delle donne</em></strong>, format per tres dones cantants professionals.
          Les tres cantants (<strong>Laura Peverara</strong>, <strong>Livia d'Arco</strong> i <strong>Anna Gaurini</strong>) eren sopranos.
          Tant els compositors de la cort de Ferrara (<strong>Luzzasco Luzzaschi</strong>: <em>Madrigali... per cantare, et sonare, a uno, e doi, e tre soprani</em> (1601)) com altres madrigalistes (Agostini, de Wert, Gesualdo, Marenzio, Monteverdi...) van compondre música inspirada en aquesta formació.<br/>
          La principal novetat de la seva música va ser l'ornamentació simultània i virtuosa de vàries veus agudes. 
          Aquestes ornamentacions eren part de la improvisació de la música de l'època, però a l'haver de fer-les en més d'una veu a l'hora resultava més pràctic acabar-les escribint.<br/>
          L'èxit d'aquesta iniciativa va ser tan gran que ben aviat va ser copiat per les altres corts de Florència, Roma, Màntua...
          El <em>concerto delle donne</em> es va desmantellar a la mort sense successió d'Alfonso II d'Este el 1597, quan aquest ducat va ser annexionat pels Estats Pontificis.</p>
      </section>
      <section>
        <div class="imatge">
          <img src="imgs/11_tintoretto_620.jpg" alt="Tintoretto - L'alliberament d'd’Arsínoe (1555-56)" title="Tintoretto - L'alliberament d'd’Arsínoe (1555-56)">
        </div>
        <p>Ja hem anomenat els principals compositors de la darrera etapa del madrigal:</p>
        <p><strong>Luca Marenzio</strong> (c. 1555 - 1599) va passar gairebé tota la seva vida a Roma, on va compondre per moltes de les famílies de l'aristocràcia de l'època (Medici, Gonzaga, Este).
        Amb una gran inventiva melòdica i una fluidesa en l'ús de l'armonia que fa que les alteracions cromàtiques que fa servir no sonin gens forçades. 
        Va ser amic dels principals poetes de l'època, com Tasso i Guarini, i els seus madrigals mostren un gran respecte pel ritme, l'accentuació i el sentit del text.</p>
        <div class="video">
          <div class="youtube-player" data-id="ZJlj1uy8cSA"></div>
          <div class="caption">Luca Marenzio - <em>Solo e pensoso</em>, madrigal (1599).</div>
        </div>
        <div class="video">
          <div class="youtube-player" data-id="VELrCVN8XJQ"></div>
          <div class="caption">Luca Marenzio - <em>Baci soavi e cari</em>, madrigal (1591).</div>
        </div>

        <div class="imatge">
          <img src="imgs/11_Caravaggio_620.jpg" alt="Caravaggio - Judit decapitant Holofernes (c. 1599)" title="Caravaggio - Judit decapitant Holofernes (c. 1599)">   
        </div>
        <p><strong>Carlo Gesualdo</strong> (1566 - 1613), príncep de Venosa, és tan <a href="https://www.newyorker.com/magazine/2011/12/19/prince-of-darkness" target="_blank">famós</a> per la seva biografia, amb tota una llegenda negra al voltant de la seva persona després del salvatge homicidi de la seva dona quan era al llit amb el seu amant, i el seu posterior autoexili per a evitar represàlies, com per la seva música.</p>
        <p>A diferència d'altres compositors de l'època, l'obra de Gesualdo no està originada per cap encàrrec ni per a agradar a ningú, i això fa que els seus set llibres de madrigals siguin els més originals de tot el Renaixement.
          El caràcter de la major part de les seves obres és molt fosc, amb contrastos sobtats i un ús de les modulacions i dels cromatismes que no es tornaria a sentir en la història de la música pràcticament fins a finals del segle XIX.
        </p>
        <div class="video">
          <div class="youtube-player" data-id="TFJpgdZmUzQ"></div>
          <div class="caption">Carlo Gesualdo - <em>Moro, lasso! Al mio duolo</em>, madrigal (1611).</div>
        </div>
        <div class="video">
          <div class="youtube-player" data-id="TBC-45-FfVQ"></div>
          <div class="caption">Carlo Gesualdo - <em>«Io parto» e non più dissi</em>, madrigal (1611).</div>
        </div>
        <p><strong>Claudio Monteverdi</strong> (1567 - 1643) va treballar a la cort de Màntua, on va compondre cinc llibres de madrigals, el primer el 1587.
          El 1613 va ser nomenat mestre de capella a Sant Marc de Venècia, on va completar quatre llibres més de madrigals. El vuitè (1638) és considerat el més important i el cim de la composició madrigalista.
        La seva obra mostra un procès de canvi des de l'estil polifònic renaixentista a l'estil monòdic que caracteritzaria el barroc.
        Monteverdi també va compondre música religiosa (els seus <em>Vespro della Beata Vergine</em> són una de les obres mestres de la música religiosa europea), i, com veurem, algunes de les primeres <em>òperes</em>.</p>
        <div class="video">
          <div class="youtube-player" data-id="DVlU7iQfffE"></div>
          <div class="caption">Claudio Monteverdi - <em>Sì ch’io vorrei morire</em>, madrigal (1603).</div>
        </div>        
        <div class="video">
          <div class="youtube-player" data-id="85tCzdRt6UE"></div>
          <div class="caption">Claudio Monteverdi - <em>Zefiro torna e di soavi accenti</em>, madrigal (1632). En aquesta peça (per a dos tenors i <em>basso continuo</em>), Monteverdi ironitza sobre els madrigalismes, que ja havien esdevingut un clixè passat de moda. La peça adopta la forma d'una ciaccona o passacaglia, amb la seva línia de baix recurrent.</div>
        </div>
      </section>
      <section>
        <p>La producció de madrigals a <strong>Catalunya i Espanya</strong> va ser bastant anecdòtica. 
          El gènere cortesà de moda a l'Espanya d'aquell temps era l'<strong><a href="https://ca.wikipedia.org/wiki/Ensalada" target="_blank">ensalada</a></strong>, un tipus de composició que combinava textos en diferents idiomes, canviant de forma i de textura amb cada nou text.
          El compositor d'ensaladas més famós va ser <strong><a href="https://www.enciclopedia.cat/ec-gem-11174.xml" target="_blank">Mateu Fletxa el Vell</a></strong>, però n'hi hagué d'altres, com Francisco de Peñalosa, Mateu Fletxa el Jove o <strong>Pere Alberch</strong>.</p>
        <div class="video">
          <div class="youtube-player" data-id="jJNVj-cIhG0"></div>
          <div class="caption">Pere Alberch - <em>El bon jorn</em>, ensalada (c. 1570-1580).</div>
        </div>
        <p>Pel que fa al madrigal, alguns compositors com el sevillà <strong>Juan Vásquez</strong> van musicar obres de poetes com Joan Boscà o Garcilaso de la Vega, i a Catalunya Alberch, Fletxa i <strong>Joan Brudieu</strong> van publicar també llibres de madrigals, musicant poemes de Pere Serafí, Ausiàs March i d'altres d'autoria desconeguda.</p>
        <div class="video">
          <div class="youtube-player" data-id="-f4kXr4ULPA"></div>
          <div class="caption">Joan Brudieu - <em>Madrigal XV, "Ma volentat": 1a part - Ma voluntat amb la raho s'envolpa</em>, madrigal <a href="https://institutjoanbrudieu.cat/public/web_centre/html/documents/historia/Brudieu_madrigals_textos_Ausias_March.pdf " target="_blank">sobre un poema d'Ausiàs March</a> (1585).</div>
        </div>
        <div class="video">
          <div class="youtube-player" data-id="-A2X3Z_0EhM"></div>
          <div class="caption"><em>Desconfinem la història! Joan Brudieu, mestre de capella de la catedral d'Urgell (23-04-2020)</em>.</div>
        </div>
      </section>
      <section>
        <p>El país, fora d'Itàlia, on el madrigal va tenir més transcendència fou <strong>Anglaterra</strong>, especialment després de la publicació, el 1588, d'un recull de madrigals traduïts a l'anglès, <a href="https://en.wikipedia.org/wiki/Musica_Transalpina" target="_blank"><em>Musica transalpina</em></a>.</p>
        <p>Els madrigalistes anglesos més importants van ser <strong>Thomas Morley</strong>, <strong>John Wilbye</strong> i <strong>Thomas Weelkes</strong>.</p> 
        <div class="video">
          <div class="youtube-player" data-id="95DJ7oqTWK8"></div>
          <div class="caption">Thomas Weelkes - <em>As Vesta was from Latmos Hill descending</em>, madrigal (c. 1601).</div>
        </div>
        <p>A més del madrigal, els compositors anglesos de l'època també van importar uns altres dos gèneres italians, la <strong><em>canzonetta</em></strong> i el <strong><em>balletto</em></strong>.</p>
        <div class="video">
          <div class="youtube-player" data-id="aao-PXb8tL8"></div>
          <div class="caption">Thomas Morley - <em>Shoot, false Love, I care not</em>, <em>ballett</em> (1595).</div>
        </div>
        <div class="imatge">
          <img src="imgs/11_dowland_tablebook_620.jpg" alt="John Dowland - The Firste Booke of Songes (1597)" title="John Dowland - The Firste Booke of Songes (1597)">
        </div>
        <p>D'igual manera que a Itàlia, el madrigal va passar a ser considerat un gènere obsolet cap a la segona dècada del segle XVII, desplaçat per la popularitat de l'<em>ària</em>.</p>
        <div class="video">
          <div class="youtube-player" data-id="jkRrzAo9Wl4"></div>
          <div class="caption">John Dowland - <em>Flow, my tears</em>, <em>air</em> (c. 1600).</div>
        </div>       
      </section>
  </main>
  <nav>
    <ul>
      <li><a href="unitat11.html">&lt;&lt; Música religiosa del segle XVI (II): La Contrareforma</a></li>
      <li class="right"><a href="unitat13.html">El naixement de l'òpera &gt;&gt;</a></li>
    </ul>
  </nav>

    <script src="light-yt-embed.js"></script>

</body>
</html>