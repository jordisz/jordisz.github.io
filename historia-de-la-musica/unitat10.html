<!DOCTYPE html>
<html lang="ca">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <meta name="author" content="Jordi Sánchez">
    <meta http-equiv="expires" content="604800">
    <link rel="stylesheet" href="style.css">
    <title>Música religiosa del segle XVI - Apunts d'Història de la Música 2020-21 | Aula de Música Moderna i Tradicional</title>
</head>
<body>
  <a href="index.html">Index</a>
  <nav>
    <ul>
      <li><a href="unitat9.html">&lt;&lt; Música profana a l'Espanya del segle XVI</a></li>
      <li class="right"><a href="unitat11.html">L &gt;&gt;</a></li>
    </ul>
  </nav>
    <main>
      <h1>Música religiosa del segle XVI</h1>
      <section>
        <div class="imatge">
          <img src="imgs/647px-Lucas_Cranach_d.A._-_Martin_Luther_1528_Veste_Coburg.jpg" alt="">
        </div>
        <p>1517 → 95 tesis de Luter. Reforma protestant.
          1521 → Dieta de Worms. Condemna del luteranisme per part de l’Església catòlica.
          1555 → Pau d’Augsburg.</p>
        <p>La reforma protestant introdueix canvis substancials a la pràctica litúrgica:</p>
        <ul>
          <li>Ús de l’alemany. No només es tradueix la Bíblia, també himnes.</li>
          <li>Tota la congregació canta, no només els capellans i monjos.
             Luter va compondre corals inspirats en melodies populars per a acostar la litúrgia a la gent.</li>
          <li>Es promou l’ús d’instruments musicals a l’església.</li>
          <li>Les dones poden participar de manera activa a la litúrgia.</li>
        </ul>
          <p>La funció de la música és la de subratllar la importància del missatge religiós per a acostar la gent a Déu. 
            Les lletres són directes i simples, i la música reforça el seu significat. 
            Simplicitat en contrast amb l’opulència de l’Església catòlica. 
            L’homofonia, a més, facilita la comprensió del text.</p>
          <p>La importància del coral protestant rau en el paper central que tindrà en la música del Barroc alemany, com a base de nombroses cantates i tota la tradició del preludi coral.</p>
          <p>«<em>Veni redemptor gentium</em>» era especialment popular a Alemanya, on Luter la va traduir com a «<em>Nun komm, der Heiden Heiland</em>». 
            El mateix Luter o potser Johann Walter la van convertir en coral. 
            La mateixa melodia va servir de base per a altres himnes de Luter.</p>
            <div class="video">
              <div class="youtube-player" data-id="55tLlFZhAwA"></div>
            </div>  
            <em>Veni redemptor gentium</em>
            <div class="video">
              <div class="youtube-player" data-id="i4F3q8jD3Hk"></div>
            </div>  
            <em>Nun Komm der Heiden Heiland</em>
            <p>Cap al 1527-29 Luter va compondre «<em>Ein feste Burg</em>» per a musicar el seu text «<em>Ein feste Burg ist unser Gott</em>» («<em>Una fortalesa poderosa és el nostre Déu</em>»). 
              La música acompanya perfectament el sentit del text: per exemple, quan la lletra diu «Er heißt Jesus Christ», la melodia ascendeix de manera que el nom de Crist coincideix amb la nota més alta.

            Martin Luther- <em>Ein feste Burg</em> (melodia del coral)</p>
            <div class="video">
              <div class="youtube-player" data-id="uI7QMtXBLgY"></div>
            </div>  
            <p>Johann Walter va convertir la melodia en coral. 
              L’estil de Walter mostra la influència de l’escola francoflamenca (des Prez, Isaac) acompanyant el <em>cantus firmus</em> amb contrapunts que eviten els silencis simultanis. 
              Tot i això, Walter també va compondre en un altre estil més homofònic en el que les veus fan silencis simultàniament amb els del <em>cantus firmus</em>, que es situa a la veu superior, i que seria l’estil dels corals durant els segles següents. </p>
          <p>Chorale lied: <em>Ein feste burg</em> (Walter)</p>
          <div class="video">
            <div class="youtube-player" data-id="Ju0Q9ownT84"></div>
          </div>  
          <p>Un altre centre de la reforma protestant va ser Gènova, on Joan Calví va esdevenir el fundador del calvinisme. 
            Calví creia que el cant col·lectiu dels salms en la llengua vernacular és un aspecte fonamental de la vida eclesiàstica. 
            Músics com Louis Bourgeois van crear melodies i en van adaptar d’altres, d’origen sagrat i secular. 
            El cant durant l’eucaristia havia de ser pla, però es van crear versions harmonitzades per a cantar fora de l’església.</p>
          <p><em>Or sus, serviteurs du Seigneur</em>
            <em>All people that on earth do dwell</em>
            Aquesta melodia es va crear originalment a Gènova per al salm 134 (en francès), però és més coneguda («<em>Old Hundreth</em>») com a melodia per al salm 100 en anglés («<em>All People That On Earth Do Dwell</em>»). 
            La melodia també s’ha adaptat en altres textos, inclosos diversos corals luterans, i J.S. Bach la va fer servir com a <em>cantus firmus</em> en tres de les seves composicions.</p>
            <div class="video">
              <div class="youtube-player" data-id="bA1YDDLQhIo"></div>
            </div>
            <div class="video">
              <div class="youtube-player" data-id="GFnUD4rSGi4"></div>
            </div>
            <p>Aquestes corals s’acompanyaven d’instruments, especialment l’orgue. 
              Es va iniciar la tradició de deixar improvisar a l'organista, basant-se en la música del coral, abans de començar el cant de la congregació. 
              Aquest tipus de composició s’anomena preludi de coral.</p>
            <div class="video">
              <div class="youtube-player" data-id="hVN0CIcqRYs"></div>
            </div>
          <p>Cap al 1534 l’església anglicana se separa també de la de Roma, i es veurà influenciada progressivament pel protestantisme. 
            Cap a mitjans del segle XVI es comencen a fer servir els himnes anglicans (<em>anthems</em>), en anglès. 
            Durant el període elisabetià compositors com Thomas Tallis i William Byrd, entre d’altres, escriuran himnes, i aquests arribaran al seu punt més àlgid el segle següent, amb Handel.</p>
          <div class="video">
            <div class="youtube-player" data-id="Y1WwNSfCom8"></div>
          </div>  
          <p><em>If ye love me</em> (Thomas Tallis). Tallis va ser mestre de la capella reial anglesa des del 1543 fins la seva mort el 1585, i va saber compondre música que s’adaptava als gustos canviants de l’època (regnats d’Enric VIII, Eduard VI, Maria I i Elisabet I, enmig del conflicte entre catòlics i protestants). 
            És particularment famós pel motet <em>Spem in alium</em>, per a vuit cors de cinc veus, però també són destacables els seus <em>anthems</em> homofònics.</p>
          <div class="video">
            <div class="youtube-player" data-id="9uK9nVVbGHw"></div>
          </div>  
          <p>h- Byrd: <em>Sing joyfully unto God</em>. 
            William Byrd (c. 1540 – 1623) va ser un dels compositors més importants del Renaixement. 
            Va ser deixeble de Tallis a la Chapel Royal, on va entrar el 1572. 
            Elisabet I va concedir a aquests dos compositors el monopoli de la publicació de música polifònica a Anglaterra. 
            Cap a aquesta època també va començar a implicar-se en la composició musical per als catòlics, amb els que simpatitzava. 
            El clima anticatòlic de l’Anglaterra de finals del s.XVI i començaments del XVII va fer que abandonés Londres i es traslladés a prop d’Essex, on va compondre tres misses i un gradual en dos volums (1605-1607). 
            Tot i això, no va deixar de compondre música per als anglicans. 
            Byrd, a més, és famós per la seva música instrumental per a teclat i per les seves <em>consort songs</em>, per a veu solista i acompanyament d’un grup instrumental.</p>        
      </section>
      <section>
        <div class="imatge">
          <img src="imgs/Council_of_Trent.jpg" alt="">
        </div>
        <p>1545-1563 → Concili de Trento. Contrareforma. 
          S’unifica el ritual de la missa catòlica i es suprimeixen les tradicions locals i el drama litúrgic, amb unes poques excepcions. 
          Es continuarà utilitzant el llatí. 
          Es prohibeixen els cants profans a les esglésies, i també l’ús de material secular en la composició de música religiosa. 
          No es prohibeix la polifonia (tot i la llegenda), però es demana que les lletres siguin intel·ligibles i es tendirà a l’austeritat.
          Els gèneres més importants de la música religiosa catòlica seran el motet i la missa.</p>

        <p>https://www.youtube.com/playlist?list=PLxtyF2sSmnXAAe2hnlROunoihxt3-4O1D Palestrina, <em>Missa Papae Marcelli</em>.</p>
        <p>Giovanni Pierluigi da Palestrina (1525-1594) va ser el més cèlebre compositor del seu temps. 
          Després d’estudiar a Roma, va tornar a la seva Palestrina natal, on va ser organista de la catedral fins el 1551, quan el bisbe de Palestrina és nomenat Papa (Juli III). 
          Palestrina passa a ser mestre de la capella papal, també durant el breu papat (22 dies) de Marcel II, a qui dedicà aquesta <em>Missa Papae Marcelli</em>. 
          El 1555 Pau IV, el següent Papa, el va destituir del seu càrrec (potser perquè era casat, o perquè temps abans havia compost música profana), i Palestrina va passar a treballar com a mestre de capella en altres esglésies de Roma. 
          El 1567 va passar al servei del cardenal Ippolito d’Este, i el 1571 va tornar al Vaticà com a Compositor de la Capella Papal, càrrec que mantingué fins la seva mort. 
          Al llarg de la seva vida va compondre 104 misses, un centenar d’himnes, 140 madrigals religiosos i seculars, i uns 375 motets, gènere del que va ser un dels màxims exponents en aquesta època, juntament amb Orlando di Lasso i Tomás Luis de Victoria.
          La seva música destaca per la seva claredat, amb la melodia a la veu superior i una polifonia suau i consonant. 
          Al segle XVIII, el teòric alemany Johann Joseph Fux va publicar un mètode de contrapunt basant-se en la seva anàlisi de la música de Palestrina. 
          Aquest mètode, amb modificacions, és el que encara es fa servir avui en dia per a l’estudi del contrapunt.</p>
          <div class="video">
            <div class="youtube-player" data-id=""></div>
          </div>       
          <p><em>Cum Essem Parvulus</em> (Orlando di Lasso)
          Orlando di Lasso (c.1532 - 1594), un altre dels grans compositors europeus de la segona meitat del segle XVI, també va compondre música religiosa a l’època de la contrareforma, però en el seu cas no va seguir gaire els postulats eclesiàstics, i va seguir amb la pràctica de fer servir cançons profanes com a base per a les seves misses (en va escriure una vintena). 
          La seva música sacra és més emocional que la de Palestrina. Destaca la seva producció de motets, molts d’ells religiosos, com aquest <em>Cum Essem Parvulus</em>.</p>
        <div class="imatge">
          <img src="imgs/162636.jpg" alt="">
        </div>
        <p>- <em>O magnum mysterium</em>, Tomás Luis de Victoria
          Tomás Luis de Victoria (c. 1548-1611) va nèixer a Sanchidrián, a la província d’Àvila. 
          Va iniciar els seus estudis a la catedral d’Àvila, i als 19 anys va traslladar-se a Roma, on va estudiar amb Palestrina. 
          El 1585 torna a Espanya, on Felip II el nomena capellà de la seva germana Maria d’Àustria al convent de les Descalzas Reales a Madrid, on treballaria fins la seva mort. 
          A diferència de Palestrina o Lasso, només va compondre música religiosa: misses, magnificats, himnes i motets com aquest O magnum mysterium. 
          Estilísticament prefereix textures homofòniques, però amb varietat rítmica i contrastos que el fan més expressiu que Palestrina.</p>    
          <div class="video">
            <div class="youtube-player" data-id="vkA-mMb3Rxc"></div>
          </div>
          <div class="imatge">
          <img src="imgs/Luis_de_Morales_001.jpg" alt="">
        </div>
        <div class="imatge">
          <img src="imgs/Lamentation_Scipione_Pulzone.jpg" alt="">
        </div>
        <p>Un altre compositor espanyol de música sacra a destacar és Cristóbal de Morales (c. 1500 – 1553). 
          Nascut a Sevilla, on estudià, després va treballar a Àvila i a Plasència. 
          Després (c.1535) va anar a Roma on va treballar a la capella papal. 
          Al cap de deu anys va tornar a Espanya, passant per les catedrals de Toledo i Màlaga. 
          La seva música, anterior al concili de Trento, va influenciar els compositors posteriors (Palestrina va basar una missa sobre un dels motets de de Morales, per exemple). 
          Entre les seves misses n’hi ha dues basades en <em>L’homme armé</em> i una en <em>Mille regretz</em>. 
          Va ser, a més, un dels primers compositors europeus la música dels quals va arribar a Amèrica.</p>
          <div class="video">
            <div class="youtube-player" data-id="_Yc3_72HaiA"></div>
          </div>
          <div class="imatge">
          <img src="imgs/800px-Las_lagrimas_de_san_Pedro_El_Greco_1580.jpg" alt="">
        </div>
        <p>El tercer gran nom del Segle d’Or espanyol pel que fa a la música sacra és el també sevillà Francisco Guerrero. 
          Va estudiar a Sevilla i després a Toledo amb Cristóbal de Morales. 
          Va treballar a les catedrals de Jaén i Sevilla. Va viatjar per Espanya i Portugal. 
          Va viatjar a Terra Santa, i a la tornada va ser segrestat per pirates francesos. 
          Un cop alliberat, va escriure un llibre «<em>El viage de Hierusalem</em>» que va tenir molt èxit. 
          Per deutes contrets per l’edició de les seves obres, va acabar a la presó de Sevilla, d’on en va poder sortir gràcies a l’ajuntament, que li va pagar els deutes en agraïment pels serveis prestats. 
          Sortit de la presó, va ser contractat de nou com a mestre de capella a la catedral de Sevilla, on morí el 1599 a causa de la pesta. 
          Va escriure música sacra, instrumental i secular, i va seguir sent popular durant els següents segles, especialment a l’Amèrica Llatina.</p>
          <div class="video">
            <div class="youtube-player" data-id="OJMlwv6IJIE"></div>
          </div> 
          <div class="imatge">
          <img src="imgs/sevilla.jpg" alt="">
        </div>
        <p>Quan s’aixecava una catedral a Amèrica (Mèxic, Perú...), es demanaven missals, llibres de cant, manuals... a les catedrals de Sevilla i de Toledo. 
          Per això la música dels mestres de capella de la catedral de Sevilla és la que va arribar d’una manera més abundant a aquest continent. 
          A dia d’avui, moltes obres d’aquests compositors que s’han perdut a Europa encara es conserven als arxius de les catedrals i esglésies americanes. 
          El llibre més antic de música que es conserva a Sudamèrica és un llibre de misses de de Morales que va arribar a Cuzco el 1553, i que s’havia publicat a Roma el 1544.</p>        
        <div class="imatge">
          <img src="imgs/99dc3-monopolio.png" alt="">
        </div>
        <p>Durant el segle XVI hi va haver un flux de músics sevillans, gaditans i madrilenys que emigraren a Amèrica, especialment cap a Mèxic, per a ser contractats a les noves catedrals i esglésies. 
          Tot i això, la falta de músics va fer que es decidís formar els nadius americans per a satisfer aquesta demanda, i ja el 1523 s’obria una escola de música per a indígenes a Texcoco (Mèxic). 
          Els jesuïtes van obrir escoles de música en tot el seu àmbit d’actuació, moltes de les quals encara existeixen. 
          De seguida es va començar a compondre música polifònica al continent.</p>
        <p>També hi havia músics que viatjaven en els vaixells militars dels convois d’anada i tornada a Amèrica, fent funcions cerimonials i comunicatives entre vaixells.</p>
        <div class="imatge">
          <img src="imgs/sarabanda.jpg" alt="">
        </div>
        <p>Cap a finals del segle XVI, van començar a arribar danses a Espanya com la sarabanda i la chacona, que ja eren fruit de la fusió a Amèrica de les tradicions americana, africana i europea. 
          D’entrada van ser prohibides pel caràcter lasciu i provocatiu que els van atribuir els moralistes. 
          Al segle XVII es van refinar i estilitzar per a passar a ser danses cortesanes.</p>
      </section>
      <section>
        <div class="imatge">
          <img src="imgs/st-mark-basilica-interior.jpg" alt="">
        </div>
        <p>Entre 1540 i 1610 es desenvolupa a Venècia l’anomenat <em>estil policoral</em>. 
          Aprofitant l’acústica de la basílica de Sant Marc, amb dues tribunes enfrontades, Adrian Willaert (c. 1490 – 1562), mestre de capella de Sant Marc des del 1527, va dividir el cor en dues seccions, fent-les cantar bé de manera alternada o simultàniament, creant diferents efectes. 
          El 1550 va publicar <em>Salmi spezzati</em>. 
          Aquesta tradició va ser continuada per músics com Gioseffo Zarlino, Giovanni i Andrea Gabrieli o Claudio Monteverdi, i com ja hem vist, va influenciar altres músics com Tallis a Anglaterra.</p>
        <div class="video">
          <div class="youtube-player" data-id="YiylpxN6D-I"></div>
        </div> 
        <p>Motet «<em>In ecclesiis</em>», per a 14 veus, de Giovanni Gabrieli. 
          Aquesta obra, posterior a 1615, ja presenta un estil de transició cap al Barroc.</p>
        <div class="video">
          <div class="youtube-player" data-id="7GJq9Uf46FU"></div>
        </div> 
        <p>Tallis, <em>Spem in alium</em></p>
      </section>
    </main>

    <script src="light-yt-embed.js"></script>

</body>
</html>