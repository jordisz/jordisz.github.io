<!DOCTYPE html>
<html lang="ca">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <meta name="author" content="Jordi Sánchez">
    <meta http-equiv="expires" content="604800">
    <link rel="stylesheet" href="style.css">
    <title>Música religiosa del segle XVI (I): La Reforma protestant - Apunts d'Història de la Música 2020-21 | Aula de Música Moderna i Tradicional</title>
</head>
<body>
  <div class="toindex"><a href="index.html">Apunts d'Història de la Música 2020-21</a></div>
  <nav>
    <ul>
      <li><a href="unitat9.html">&lt;&lt; Música profana a l'Espanya del segle XVI</a></li>
      <li class="right"><a href="unitat11.html">Música religiosa del segle XVI (II): La Contrareforma &gt;&gt;</a></li>
    </ul>
  </nav>
  <main>
    <h1>Música religiosa del segle XVI (I): La Reforma protestant</h1>
    <section>
      <div class="imatge">
        <img src="imgs/10_marti_luter_620.jpg" alt="Lucas Cranach el Vell - Retrat de Martí Luter (1528)" title="Lucas Cranach el Vell - Retrat de Martí Luter (1528)">
      </div>
      <p>La publicació, el 1517 de les 95 tesis de Luter, i la posterior condemna del luteranisme per part de l’Església catòlica el 1521 (Dieta de Worms) marquen l'inici de la <strong>Reforma protestant</strong>.
        El protestantisme aconsegueix establir-se al centre d'Europa després de la Pau d’Augsburg (1555).</p>
      <p>La reforma protestant introdueix <strong>canvis substancials a la pràctica litúrgica</strong>:</p>
      <ul>
        <li><strong>Ús de l’alemany</strong> (no del llatí). No només es tradueix la Bíblia, també himnes.</li>
        <li><strong>Tota la congregació canta</strong>, no només els capellans i monjos.
            Luter va compondre <strong><em>corals</em></strong> inspirats en melodies populars per a acostar la litúrgia a la gent.</li>
        <li>Es promou l’<strong>ús d’instruments musicals</strong> a l’església.</li>
        <li><strong>Les dones poden participar de manera activa</strong> a la litúrgia.</li>
      </ul>
        <p>La funció de la música és la de subratllar la importància del missatge religiós per a <strong>acostar la gent a Déu</strong>. 
          Les lletres són directes i simples, i <strong>la música reforça el seu significat</strong>. 
          <strong>Simplicitat</strong> en contrast amb l’opulència de l’Església catòlica. 
          L’<strong>homofonia</strong>, a més, facilita la comprensió del text.</p>
        <p>La importància del coral protestant rau en el paper central que tindrà en la música del Barroc alemany, com a base de nombroses cantates i tota la tradició del <em>preludi coral</em>.</p>
        <p>«<em>Veni redemptor gentium</em>» era especialment popular a Alemanya, on Luter la va traduir com a «<em>Nun komm, der Heiden Heiland</em>». 
          El mateix Luter o potser Johann Walter la van convertir en coral. 
          La mateixa melodia va servir de base per a altres himnes de Luter.</p>
          <div class="video">
            <div class="youtube-player" data-id="55tLlFZhAwA"></div>
            <div class="caption">Sant Ambrosi de Milà - <em>Veni redemptor gentium</em> (s. IV)</div>
          </div>  
          <div class="video">
            <div class="youtube-player" data-id="i4F3q8jD3Hk"></div>
            <div class="caption">Martí Luter - <em>Nun Komm der Heiden Heiland</em></div>
          </div>  
          <p>Cap al 1527-29 Luter va compondre «<em>Ein feste Burg</em>» per a musicar el seu text «<em>Ein feste Burg ist unser Gott</em>» («<em>Una fortalesa poderosa és el nostre Déu</em>»). 
            La música acompanya perfectament el sentit del text: per exemple, quan la lletra diu «Er heißt Jesus Christ», la melodia ascendeix de manera que el nom de Crist coincideix amb la nota més alta.</p>
          <div class="video">
            <div class="youtube-player" data-id="uI7QMtXBLgY"></div>
            <div class="caption">Martí Luter - <em>Ein feste Burg</em> (melodia del coral)</div>
          </div>  
          <p><strong>Johann Walter</strong> va convertir la melodia en coral. 
            L’estil de Walter mostra la influència de l’escola francoflamenca (des Prez, Isaac) acompanyant el <em>cantus firmus</em> amb contrapunts que eviten els silencis simultanis. 
            Tot i això, Walter també va compondre en un altre estil més homofònic en el que les veus fan silencis simultàniament amb els del <em>cantus firmus</em>, que es situa a la veu superior, i que seria l’estil dels corals durant els segles següents. </p>
        <div class="video">
          <div class="youtube-player" data-id="Ju0Q9ownT84"></div>
          <div class="caption">Johann Walter - <em>Ein feste Burg</em>, coral</div>
        </div>  
        <p>Un altre centre de la reforma protestant va ser Gènova, on Joan Calví va esdevenir el fundador del <strong>calvinisme</strong>. 
          Calví creia que el cant col·lectiu dels salms en la llengua vernacular és un aspecte fonamental de la vida eclesiàstica. 
          Músics com <strong>Louis Bourgeois</strong> van crear melodies i en van adaptar d’altres, d’origen sagrat i secular. 
          El cant durant l’eucaristia havia de ser pla, però es van crear versions harmonitzades per a cantar fora de l’església.</p>
        <p> <em>All people that on earth do dwell</em>
          Aquesta melodia es va crear originalment a Gènova per al salm 134 (en francès), però és més coneguda («<em>Old Hundreth</em>») com a melodia per al salm 100 en anglés («<em>All People That On Earth Do Dwell</em>»). 
          La melodia també s’ha adaptat en altres textos, inclosos diversos corals luterans, i J.S. Bach la va fer servir com a <em>cantus firmus</em> en tres de les seves composicions.</p>
          <div class="video">
            <div class="youtube-player" data-id="bA1YDDLQhIo"></div>
            <div class="caption">Salm 134, <em>Or sus, serviteurs du Seigneur</em></div>
          </div>
          <div class="video">
            <div class="youtube-player" data-id="GFnUD4rSGi4"></div>
            <div class="caption">Salm 100, <em>All people that on earth do dwell</em></div>
          </div>
          <p>Aquestes corals <strong>s’acompanyaven d’instruments</strong>, especialment <strong>l’orgue</strong>. 
            Es va iniciar la tradició de deixar improvisar a l'organista, basant-se en la música del coral, abans de començar el cant de la congregació. 
            Aquest tipus de composició s’anomena <strong><em>preludi de coral</em></strong>.</p>
          <div class="video">
            <div class="youtube-player" data-id="hVN0CIcqRYs"></div>
            <div class="caption">Preludi de coral sobre <em>All people that on earth do dwell</em></div>
          </div>
        <p>Cap al 1534 l’<strong>Església anglicana</strong> se separa també de la de Roma per motius polítics. Progressivament es veurà influenciada pel protestantisme. 
          Cap a mitjans del segle XVI es comencen a fer servir els himnes anglicans (<strong><em>anthems</em></strong>), en anglès. 
          Durant el període elisabetià compositors com Thomas Tallis i William Byrd, entre d’altres, escriuran himnes, i aquests arribaran al seu punt més àlgid el segle següent, amb Handel.</p>
        <div class="video">
          <div class="youtube-player" data-id="Y1WwNSfCom8"></div>
          <div class="caption">Thomas Tallis - <em>If ye love me</em>, <em>anthem</em></div>
        </div>
        <p><strong>Thomas Tallis</strong> va ser mestre de la capella reial anglesa des del 1543 fins la seva mort el 1585, i va saber compondre música que s’adaptava als gustos canviants de l’època (regnats d’Enric VIII, Eduard VI, Maria I i Elisabet I, enmig del conflicte entre catòlics i protestants). 
          És particularment famós pel motet <em>Spem in alium</em>, per a vuit cors de cinc veus, però també són destacables els seus <em>anthems</em> homofònics.</p>
        <div class="video">
          <div class="youtube-player" data-id="9uK9nVVbGHw"></div>
          <div class="caption">William Byrd - <em>Sing joyfully unto God</em>, <em>anthem</em></div>
        </div>  
        <p><strong>William Byrd</strong> (c. 1540 – 1623) va ser un dels compositors més importants del Renaixement. 
          Va ser deixeble de Tallis a la <em>Chapel Royal</em>, on va entrar el 1572. 
          Elisabet I va concedir a aquests dos compositors el monopoli de la publicació de música polifònica a Anglaterra. 
          Cap a aquesta època també va començar a implicar-se en la composició musical per als catòlics, amb els que simpatitzava. 
          El clima anticatòlic de l’Anglaterra de finals del s.XVI i començaments del XVII va fer que abandonés Londres i es traslladés a prop d’Essex, on va compondre tres misses i un gradual en dos volums (1605-1607). 
          Tot i això, no va deixar de compondre música per als anglicans. 
          Byrd, a més, és famós per la seva música instrumental per a teclat i per les seves <em>consort songs</em>, per a veu solista i acompanyament d’un grup instrumental.</p>        
    </section>
  </main>
  <nav>
    <ul>
      <li><a href="unitat9.html">&lt;&lt; Música profana a l'Espanya del segle XVI</a></li>
      <li class="right"><a href="unitat11.html">Música religiosa del segle XVI (II): La Contrareforma &gt;&gt;</a></li>
    </ul>
  </nav>

    <script src="light-yt-embed.js"></script>

</body>
</html>